---
author: odd
layout: post
title: "ในวันศุกร์แบบนี้ (เท่านั้น)"
date: 2018-08-24 13:08:00 +0700
description: >
    Photo by [Charles Deluvio](https://unsplash.com/@charlesdeluvio) on [Unsplash](https://unsplash.com/)
image: https://res.cloudinary.com/sdees-reallife/image/upload/c_scale,w_1024/v1535108622/charles-deluvio-451760-unsplash.jpg
categories: [life]
tags: [lifestyle]
comments: true
---
วันศุกร์เป็นวันที่ใครๆ ก็รู้สึกได้ว่าเป็นวันสบายๆ แต่เธอจะรู้มั๊ยว่าทุกๆ วันศุกร์ ที่นี่ของเราตั้งนาฬิกาปลุกไว้ด้วยเสียงเพลง ก็เพลงประจำตัวของวันศุกร์นั่นไง <sup><sub>[Friday I'm in love](https://www.youtube.com/watch?v=mGgMZpGYiy8) - The Cure</sub></sup>

อยากให้เธอมาฟังด้วยกัน อยากให้เธอมาเห็นสีสันวันศุกร์ของที่นี่ ตอนนี้อากาศดีนะ พักเที่ยงแล้วเราก็ออกไปนั่งตากแดดทานข้าว ไม่ใช่สิ ต้องบอกว่านั่งตากแดดกินแมค อากาศไม่ได้ร้อน แดดอุ่นกำลังสบายๆ ลมพัดแล้วมีกลิ่นไม้สนปนมาด้วย หรืออาจจะเป็นต้นอะไรสักอย่าง ... เราเองก็ไม่รู้เหมือนกัน แต่แค่อยาก ... ให้เธอได้มาลองเห็นมัน บางทีเรา 2 คนจะได้มีความทรงจำอะไรที่คล้ายๆ กันบ้าง

ก็แค่ในบางครั้งล่ะนะ ที่ว่าในวันที่อากาศดีๆ แบบนี้ รู้มั๊ย ... ว่าอยากไปหาจัง <sup><sub>[I want to come over](https://www.youtube.com/watch?v=Ckt0TuK0qv0) - Melissa Etheridge</sub></sup> อยากชวนไปดูหนัง ชวนไปนั่งฟังเพลง ก็เรารู้ว่าเธอชอบ Gwyneth Paltrow มากๆ แบบว่าซะขนาดไหน จะว่าบังเอิญมั๊ย? ก็นางเอกที่เล่นหนังและร้องเพลงก็ได้ แต่ก็ออกจะแปลกๆ นะ ว่ามั๊ย ถ้านางเอกจะกลายเป็นเธอ ที่อยู่ๆ ก็เผลอไปโผล่อยู่ในอะไรอย่าง อย่าง Notting Hill แต่ก็นั่นล่ะ คิดว่าก็คงไม่นะ หรือว่าก็อาจจะใช่ เพราะในโลกนี้ไม่มีเรื่องอะไร ที่ไม่ใช่เรื่องบังเอิญ เหมือนอย่าง ตอนที่คุณหมอแนะนำคุณกับเรา แบบว่าทั้ง 2 คนว่า ... เอางี้นะครับ คือ หมอขอแนะนำว่าให้ไปดูเรื่องนี้นะครับ เรื่อง Sliding Doors ไปดูไว้ เป็นการบ้าน <sup><sub>[Turn back time](https://www.youtube.com/watch?v=Ls0WfopgR9k) - Aqua</sub></sup>

แล้วก็มีครั้งนั้นที่จำได้แม่น ที่ตอนที่เธอรำคาญแล้วบอกว่า เรา 2 คนแบบว่าน่าจะมาพบกัน คือแบบว่า <sup><sub>[Come undone](https://www.youtube.com/watch?v=Epj84QVw2rc) - Duran Duran</sub></sup> แล้วพวกเราก็ตกลงกันว่า ... ใช่ ถ้าเธอ Come clean ฉันก็จะ Come undone และถ้าเธอ Come sober ฉันก็จะ Stay over - แต่ก็แค่นั้น ... นั่นล่ะนะ ยังไงซะ วันศุกร์ยังไงก็คือวันศุกร์ ว่าแต่ แล้วปาร์ตี้ที่นั่นสนุกมั๊ย? <sup><sub>[ทิ้ง](https://www.youtube.com/watch?v=70RAw_wqLwg) - Outsiders</sub></sup> นี่อาจจะเป็นเพลงไทยเพลงเดียว ที่เราว่าเกี่ยวและเข้ากับเรื่องนี้นะ แต่ก็นั่นล่ะ มันก็แค่ความเห็นส่วนตัวนะ ว่ามั๊ย

แต่มีอยู่อย่าง ที่คิดถึงเมื่อไหร่แล้วก็ต้องดีใจทุกครั้งจริงๆ ด้วยนะ ขอบคุณที่เราได้เจอกันนะ ว่ามั๊ย <sup><sub>[This is the life](https://www.youtube.com/watch?v=T5L2qtGsKZo) - Wendy & Lisa</sub></sup> ขอบคุณ Mixtape ที่ส่งมาให้ ขอบคุณ Postcard สวยๆ หลายๆ ใบ ขอบคุณจดหมาย แล้วก็เรื่องราวต่างๆ ที่เล่าให้ฟัง ... ขอบคุณที่เราได้เจอกันนะ ว่ามั๊ย?

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/R5AVjv8nt_I" frameborder="0" allow="autoplay; encrypted-media" allowfullscreen>
</iframe>
</div><br/>

>To make something special you just have to believe it's special. ~ Mr. Ping (Kung Fu Panda)

หลายเรื่องไม่น่าจะเกิดขึ้นได้ ... นะ ว่ามั๊ย หลายคนก็ไม่น่าจะเป็น (แค่) เพื่อนกันได้ ... นะ ว่ามั๊ย หรือที่หลายๆ คนก็ไม่น่าจะเป็นได้มากกว่า (แค่) เพื่อนเหมือนๆ กัน หรือ เหมือนตอนที่เธอหันขวับกลับมาบอกว่า ดูอย่าง Fast and Furious สิ เราเองก็ยังสงสัยว่ามีได้ไง ตั้งเกือบ 10 ภาค ถ้าเป็น Kung Fu Panda ล่ะว่าไปอย่าง แต่ก็นั่นล่ะ วันศุกร์ยังไงก็คือวันศุกร์ เอาเป็นว่า เที่ยวให้สนุกนะ ใช้ชีวิตให้สนุกด้วย แล้วอย่าลืมคิดถึงกันบ้างล่ะ ... นะ ว่ามั๊ย ยังไงๆ ก็แค่แบบว่า นะ นานๆ สักที ก็มีแค่เฉพาะพวกเรา 2 คนกับในวันศุกร์แบบนี้ (เท่านั้น)
