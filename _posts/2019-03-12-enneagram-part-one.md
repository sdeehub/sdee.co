---
author: reallife
layout: post
title: "เอ็นเนียแกรม ตอนที่ 1"
date: 2019-03-12 22:51:58 +0700
description: >
      Photo by [Ragnar Vorel](https://unsplash.com/@sonuba) on [Unsplash](https://unsplash.com/)
image: https://source.unsplash.com/UBojlcpCkvw
categories: [sci-fi]
tags: [knowledge]
comments: true
---
ผู้คนทั้งหมดบนโลก หรือประชากรโลกตอนนี้มีอยู่ทั้งหมดเท่าไหร่? แล้วพวกเรารู้มั๊ยว่าเราสามารถแบ่งผู้คนทั้งหมดบนโลกนี้ออกได้เป็นกี่แบบ ถ้าดูตามบุคลิกภาพพื้นฐาน

*คำตอบ* - ผู้คนทั้งหมดบนโลก หรือประชากรโลก ในตอนนี้มีค่าเท่ากับ `API Request:Popu_WorldoMeters` - ไม่รู้ว่าเราจะพยายามมั่ว API อะไรไปถึงไหน แต่ถ้าต้องการดูตัวเลขจริง ๆ ให้สบายใจ ก็สามารถคลิกไปดูกันได้เลยที่:  [worldometers.info](http://www.worldometers.info/world-population/)

จากตัวเลข 7.689 พันล้าน (โดยประมาณ) สำหรับในตอนนี้ หรือจะอีกกี่ตอนก็ตาม - รู้มั๊ยว่าความรู้เกี่ยวกับบุคลิกภาพพื้นฐาน หรือ Enneagram ได้แบ่งผู้คนบนโลกทั้งหมดออกได้เป็น 9 กลุ่ม หรือ 9 ลักษณ์ หรือ นพลักษณ์ นั่นเอง

ว่าแล้ววันนี้เราลองมาดูกันว่าใน 9 ลักษณ์ของ Enneagram คืออะไรกันบ้าง
1. เพอร์เฟคชั่นนิสต์
2. ผู้ช่วยเหลือ
3. ผู้ใฝ่สำเร็จ
4. คนโรแมนติก
5. ผู้สังเกตการณ์
6. นักปุจฉา
7. นักผจญภัย
8. ผู้ปกป้อง
9. ผู้ประสานไมตรี

ทีนี้เราลองมาดูว่าในสถานการณ์เดียวกัน คนในแต่ละลักษณ์จะมีความรู้สึกนึกคิดกันยังไง


![People](https://source.unsplash.com/ABGaVhJxwDQ/400x267)

<sup><sub>Photo by [Timon Studler](https://unsplash.com/@derstudi) on [Unsplash](https://unsplash.com/)</sub></sup>

สถานการณ์: *ก่อนจะไปงานปาร์ตี้* ในความคิดของ:
- *เพอร์เฟคชั่นนิสต์* - หวังว่าไวน์ที่เราจะเอาไปนี่คงเหมาะกับงานนี้ที่สุดแล้วนะ
- *ผู้ช่วยเหลือ* - หวังว่าทุก ๆ คนคงจะเข้ากันได้ดี มีความ enjoy life นะ
- *ผู้ใฝ่สำเร็จ* - หวังว่าคืนนี้เราจะ make friends ได้มาก ๆ นะ
- *คนโรแมนติก* - ไม่มีอารมณ์จะไปงานคืนนี้เอาซะเลย ให้ตายเถอะ!
- *ผู้สังเกตการณ์* - เราอยากจะอยู่บ้านอ่านหนังสือซะมากกว่า
- *นักปุจฉา* - เราต้องไม่ลืมปิดไฟ ให้อาหารหมา ล๊อกประตูหน้าและหน้าต่างให้เรียบร้อยนะ
- *นักผจญภัย* - ไปแล้วไม่สนุกก็ไม่เป็นไร เรายังมีแผนไปต่อที่อื่นอีกเพียบ
- *ผู้ปกป้อง* - ถ้าไปแล้วไม่มีไวน์ดี ๆ ไม่มีบรรยากาศแจ่ม ๆ ก็ต้องรีบกลับก่อนล่ะ
- *ผู้ประสานไมตรี* - ถ้าคืนนี้เราได้รู้จักเพื่อนดี ๆ ก็เยี่ยมเลยนะ

![Party](https://source.unsplash.com/ZDN-G1xBWHY/400x267)

<sup><sub>Photo by [Antenna](https://unsplash.com/@antenna) on [Unsplash](https://unsplash.com/)</sub></sup>

สถานการณ์: *ที่งานปาร์ตี้* ในความคิดของ:
- *เพอร์เฟคชั่นนิสต์* - อาหารน้อยเกินไปนะ
- *ผู้ช่วยเหลือ* - ดีจังเราได้บริการทุกคนเลย
- *ผู้ใฝ่สำเร็จ* - ต้องรีบกิน รีบกลับ รับงานนอกไว้อีกเพียบเลยเรา
- *คนโรแมนติก* - เสิร์ฟไวน์ถูก ๆ ได้ยังไงกันเนี่ย
- *ผู้สังเกตการณ์* - พวกนี้พูดมากไร้สาระพล่ามไปเถอะ ดีจะได้ไม่ต้องมายุ่งกับเรา
- *นักปุจฉา* - ทำไมเธอถึงจะรีบกลับ? สงสัยไม่ชอบพวกเราแน่เลย
- *นักผจญภัย* - กินเสร็จแล้วค่อยถ่ายรูป แล้วค่อยเต้นรำ สักตี 1 แล้วค่อย move ไปต่ออื่นกัน
- *ผู้ปกป้อง* - ส่งอาหารทั้งหมดมาให้หน่อย!
- *ผู้ประสานไมตรี* - รู้สึกอบอุ่นใกล้ชิดกับทุกคนดีจังเลย

![After Party](https://source.unsplash.com/SEFR62Upnqw/400x253)

<sup><sub>Photo by [Todd Diemer](https://unsplash.com/@todd_diemer) on [Unsplash](https://unsplash.com/)</sub></sup>

สถานการณ์: *หลังงานปาร์ตี้* ในความคิดของ:
- *เพอร์เฟคชั่นนิสต์* - คำพูดของเราคงไม่ได้ทำให้เชอร์รี่ไม่พอใจนะ
- *ผู้ช่วยเหลือ* - โอ๊ย! เหนื่อยเหลือเกิน แต่ไม่เป็นไร เพราะเราทำให้ทุกคนได้สนุกกัน
- *ผู้ใฝ่สำเร็จ* - เสียดายที่ไม่ได้ทำความรู้จักกับใครที่โต๊ะอาหารเลย แต่ยังดีที่ได้แลกนามบัตรกับหลายคนตอนรอหน้างาน
- *คนโรแมนติก* - คุยกันแต่เรื่องซ้ำซากน่าเบื่อ
- *ผู้สังเกตการณ์* - ดีใจที่ได้กลับมาก่อน เลยมีเวลาได้มาอ่านหนังสือ
- *นักปุจฉา* - เย้! ดีใจจังกลับมาถึงบ้านได้อย่างปลอดภัย
- *นักผจญภัย* - (รายนี้ยังไปสนุกต่อ ยังไม่ถึงบ้าน)
- *ผู้ปกป้อง* - คืนนี้ได้ตอกหน้าพวกนั้นหงายไปเลย สะใจว่ะ
- *ผู้ประสานไมตรี* - ดีใจจัง พวกเค้าชอบเรื่องที่เราเล่า

ในตอนนี้เราคงจะพอเห็นภาพของคนทั้ง 9 ลักษณ์จากสถานการณ์งานปาร์ตี้ได้บ้างแล้ว ตอนต่อไปมาดูเพิ่มกันว่า: แรงจูงใจของคนทั้ง 9 ลักษณ์ จะเป็นยังไง และสิ่งที่เราควรพูดกับตัวเราเองตามบุคลิกภาพของเรา คนในแต่ละลักษณ์คืออะไร

ว่าแต่ก่อนไปสนใจทำแบบทดสอบ เพื่อดูว่าเราเป็นคนลักษณ์ไหนกันสักหน่อยมั๊ย? - [มาดูกันที่นี่ได้เลย](https://www.quotev.com/quiz/1229587/What-Enneagram-Type-are-you) และสุดท้ายนี้ขอขอบคุณหนังสือ: *มองคนด้วยมุมใหม่ เปลี่ยนใจให้เป็นสุข เอ็นเนียแกรมคน 9 แบบ*
