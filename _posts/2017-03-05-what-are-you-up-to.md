---
author: odd
layout: post
title: "What are you up to?"
date: 2017-03-05 15:53:23 +0700
description: >
  บทพูดในฉากสั้นๆ ของวันทำงานวันสุดท้ายของสัปดาห์ ‣ 'วันศุกร์' คือ วันที่เพื่อนๆ นักเรียนฝรั่งชาวอเมริกันชอบชวนและถามกันว่าค่ำนี้จะมาปาร์ตี้ด้วยกันกับพวกเรามั๊ย? Yes/No/Ok เอาไง? ลองดูๆ กันไป อาจจะไปได้ But thanks for inviting me anyway :)
categories: [reallife]
tags: [lifestyle, odd]
---
<img src="/assets/img/authors/odd/2017-03-05/candy_ending_theme.jpg" alt="Candy Candy" style="border-radius:50%"><sub><sup>ที่มาภาพ: Candy Candy Ending Theme</sup></sub>

เช้าวันศุกร์คนดูพลุกพล่าน เขายืนมองดูผู้คนผ่านออกมาจากช่องกระจกของประตูกั้นโซนของพนักงานด้านในส่วนหลังของโรงอาหาร เธอเองก็กำลังเดินผ่านโต๊ะ ผ่านผู้คนตรงเข้ามาทางประตูผลักทางเข้า แต่เขารู้ว่าเธอคงจะเดินมาเพื่อผ่านไปกดน้ำหวาน … เขารอ … ใช่ เธอเดินมาแค่ผ่านไปที่ตู้กดโซดา

สักพักเธอเดินกลับมา ในมือถือโค้ก กับ จานสลัดผัก … ดูจากตอนนี้ 2 อย่างที่มีในมือเธอ มันช่างขัดกันโดยสิ้นเชิง … เขามองออกมาสบสายตา เธอยิ้มระหว่างเดินผ่านกลับไปนั่งที่โต๊ะ
ผ่านไปอีกสักพัก เธอเดินกลับมา สงสัยว่าคราวนี้ คือ อะไร? เขามองออกมาสบสายตา เธอยิ้มแล้วเดินตรงมาหา ผลักประตูชะโงกหน้าโผล่ข้ามเข้าไปข้างใน

![Napkin note](/assets/img/authors/odd/2017-03-05/note_400x200.jpg)
<sub><sup>ที่มาภาพ: [www.littlethings.com/napkin-cop](https://www.littlethings.com/napkin-cop/) ‣ ขอขอบคุณสำหรับแรงบันดาลในคุณค่าของคำขอบคุณ</sup></sub>

‘Hi! What are you up to tonight?’ เธอถามพร้อมกับยิ้มให้

‘Not much I guess.’ เขาตอบเรียบๆ พร้อมกับยิ้มให้เช่นกัน แล้วก็มีความเงียบเกิดขึ้นระหว่างช่องประตูผลักบานใหญ่ตรงนั้นไปสัก 5 วิ.

‘You wanna hang out sometime?’ ทั้งสองคนพูดขึ้นมาพร้อมกัน แล้วต่างคนก็ต่างหัวเราะ

‘Ok That’s great. I have classes till quater to four.’ เธอยิ้มสดใสพูดแล้วก็ส่งกระดาษเช็ดปากให้

‘Ok I’ll give you a call then.’ เขาตอบและยิ้มให้ รับกระดาษเช็ดปากไปโดยไม่ต้องดูว่าเขียนอะไรไว้ ก่อนกลับเข้าไปทำงานต่อ
