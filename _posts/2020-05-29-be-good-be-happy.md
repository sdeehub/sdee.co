---
author: odd
layout: post
title: "ขอให้มีความสุข"
date: 2020-05-29 T17:22:57+07:00
description: >
      Photo by [Mona Eendra](https://unsplash.com/@monaeendra) on [Unsplash](https://unsplash.com/)
image: https://source.unsplash.com/NZNFY_g6ong
categories: [reading]
tags: [mindful]
comments: true
---


เปลี่ยนแปลง ปรับปรุง เปลี่ยนไป ในระหว่างกระบวนการของการเปลี่ยนแปลงมีเรื่องราวต่าง ๆ เกิดขึ้นมากมายเป็นปกติ แต่เมื่อเราเปลี่ยนที่ตัวเรา เรื่องราวต่าง ๆ ที่เกิดขึ้นทั้งหลายจะส่งผลกับตัวเราโดยตรง ต้านการเปลี่ยนแปลงของเรา หนุนการเปลี่ยนแปลงของเรา ปะทะและส่งผลต่อการเปลี่ยนแปลงของเรา เหมือนกับว่าต้องการทดสอบความมุ่งมั่นในการที่จะเปลี่ยนแปลงของเรา

นานแค่ไหน จะทนได้นานแค่ไหน ทนแค่ไหน จะฝืนไปอีกนานแค่ไหน ฝืนมากไป จะล้มลงเสียเมื่อไหร่ หรือจะมั่นคง มุ่งมั่นทำต่อไป เปลี่ยนแล้วเปลี่ยน และก็จะเปลี่ยนให้ได้ดีขึ้นกว่าเดิมต่อไปอยู่เรื่อยๆ

> If you don't like something, change it. If you can't change it, change your attitude. ~ Maya Angelou

นานกว่าผลของการเปลี่ยนแปลงจะส่งผล นานกว่าการเปลี่ยนแปลงจะเกิดขึ้นให้กลายเป็นเรื่องเคยชิน เป็นนิสัย เป็นพฤติกรรม เป็นส่วนใหม่ ที่รวมกันเข้ากับการใช้ชีวิตของเรา

ความคิดที่ต้องเปลี่ยน การตอบสนองที่ต้องการเวลาเพื่อทบทวน สูดลมหายใจ ยั้งการกระทำให้พอได้คิดสักนิดก่อน หยุดบางอย่างที่คุ้นชิน เปลี่ยนไปทำอีกอย่างที่ไม่คุ้นเคย ปรับและปลอบตัวเราเอง ให้กำลังใจ อดทนและอ่อนโยนกับตัวเราเองเอาไว้ให้มากที่สุด ให้เวลากับตัวเราเอง ให้โอกาสที่จะทำให้ได้ดีขึ้น รอคอย เฝ้าคอย เก็บรอยยิ้มและอ้อมกอดเอาไว้ให้กับตัวเราเองเสมอๆ

![Pretty wall](https://source.unsplash.com/ocZ0U_Zq24s/400x275)

<sup><sub>Photo by [Mona Eendra](https://unsplash.com/@monaeendra) on [Unsplash](https://unsplash.com/)</sub></sup>

การเปลี่ยนแปลงเป็นเพียงเรื่องธรรมดา แต่ไม่ใช่เรื่องง่ายสำหรับใคร ๆ ที่จะเปิดรับการเปลี่ยนแปลง และที่สำคัญ สำหรับความตั้งใจที่จะเปลี่ยนแปลงที่เกิดขึ้นมาจากความตั้งใจของเราเอง เปลี่ยนเพื่อทำตัวเราเองให้ดีขึ้น เปลี่ยนเพื่อพัฒนาตัวเราเองให้ดียิ่งขึ้น เปลี่ยนเพื่อสร้างให้ความฝันของเราเกิดขึ้นมาจริง ๆ ถึงแม้จะมีแรงเสียดทาน หรือถึงจะต้องโดนกับจังหวะของการปะทะ ผิดพลาด ผิดหวัง สูญเสียกำลังใจ หมดไฟ หมดพลัง และหมดหวัง

> We may encounter many defeats but we must not be defeated. ~ Maya Angelou

![Beautiful flowers](https://source.unsplash.com/Ru6hBXxVph8/400x275)

<sup><sub>Photo by [Mona Eendra](https://unsplash.com/@monaeendra) on [Unsplash](https://unsplash.com/)</sub></sup>

นั่งลงเพื่อพักก่อน นอนลงเพื่อคุยกับท้องฟ้า ก้อนเมฆ และดวงดาว ขอบคุณในทุก ๆ เรื่องราว ขอบคุณในทุก ๆ เหตุการณ์ ขอบคุณในทุก ๆ วันที่เราตื่นขึ้นมา ขอบคุณในทุก ๆ ค่ำคืน เมื่อเรานอนหลับตา ขอบคุณทุก ๆ คน และทุก ๆ สรรพสิ่ง อดทนและอ่อนโยนอย่างที่ว่า แล้วเมื่อถึงวันนั้นของการเปลี่ยนแปลง เมื่อถึงตอนนั้นในขบวนการ เวลาที่เมื่อการรอคอย และการมาถึง ได้เกิดขึ้นตรงนั้นพร้อม ๆ กัน เรื่องของการเปลี่ยนแปลงยังคงเปลี่ยนไปเรื่อย ๆ แต่รอยยิ้มดูอบอุ่นมาจากข้างใน และเต็มไปด้วยความสุขที่ไม่สิ้นสุด

> Be a rainbow in someone else’s cloud. ~ Maya Angelou

ทั้งหมดเกิดขึ้น เปลี่ยนแปลง เปลี่ยนตัวเรา เปลี่ยนตัวตน เปลี่ยนความคิด นิสัย กิจวัตร เปลี่ยนทุกอย่างที่เห็นและสัมผัสได้ เปลี่ยนและเชื่อมโยงกับทุกสรรพสิ่งมาจากภายใน ทุกลมหายใจต่อจากนี้ไป เรามีความสุขมากพอ พร้อมกับในขณะเดียวกันก็ส่งใจให้ทุกคน ทุกชีวิต ทุกสรรพสิ่ง ได้มีความสุขร่วมไปกับการเปลี่ยนแปลงของสสารแห่งจักรวาลนี้ให้ถ้วนทั่วพร้อม ๆ กัน ~ สวัสดี
