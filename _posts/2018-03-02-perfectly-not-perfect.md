---
author: kyo
layout: post
title: "ความไม่สมบูรณ์แบบที่สมบูรณ์แบบ"
date: 2018-03-02 21:10:12 +0700
description: >
      Photo by [William Daigneault](https://unsplash.com/@williamdaigneault) on [Unsplash](https://unsplash.com/)
image: https://res.cloudinary.com/sdees-reallife/image/upload/c_scale,w_1024/v1547724430/william-daigneault-1166492-unsplash.jpg
categories: [life]
tags: [bio]
comments: true
---
เราทุกคนนั้นพยายามหาความสมบูรณ์แบบ แต่ความสมบูรณ์แบบนั้นมีจริงรึเปล่า? หรือความสมบูรณ์แบบนั้นอาจจะไม่มีอยู่จริงเลยก็ได้ และความไม่สมบูรณ์แบบนั้นอาจสวยงามและน่าดึงดูดกว่าเสมอ ‣ ยกตัวอย่างเหมือนซอฟท์แวร์ นั้นก็ต้องมีการอัพเดทหรือเปลี่ยนแปลงหน้าตาอยู่เสมอ และถ้าซอฟท์แวร์หรืออุปกรณ์ไฮเทคทั้งหลายนั้นมัวแต่แสวงหาความสมบูรณ์แบบก่อนออกจริง สิ่งที่เกิดขึ้นคืออาจจะต้องแก้ผลิตภัณฑ์นั้นไม่รู้จักจบสิ้น จนสุดท้ายอาจจะไม่ได้ออกเลย แต่เดี๋ยว! วันนี้ไม่ได้พูดเรื่องนี้...

![Les Twins](https://res.cloudinary.com/sdees-reallife/image/upload/r_10/v1520001537/Les_Twins.png)

<sup><sub>*Les Twins*</sub></sup>

เข้าเรื่องนะ หลายวันมานี้ได้ดูคลิปของ 2 พี่น้องฝาแฝดที่เป็นนักเต้นแนว Urban New Style Hip Hop Street Dance ประกวดรายการ World of Dance 2017 เป็นรายการเต้นระดับนานาชาติ ชีวิตย่อๆ ของ Les Twins คือ เขาเป็นพี่น้องฝาแฝดคนสุดท้องของครอบครัวที่มีพี่น้อง 9 คนด้วยกัน และเขาเกิดในชุมชนแออัดของปารีส

ตอนเด็กๆ ครอบครัวเขาจนมาก เขาเริ่มหัดเต้นตั้งแต่ขวบกว่าๆ เพราะว่าทั้งตระกลูของเขาเต้นกันหมดทุกคน มันเลยทำให้เขาเรียนรู้การเต้นจากพี่ๆ ของเขา และทั้งคู่ก็พัฒนาทักษะและออกแบบท่าเต้นด้วยตัวเอง จากการ์ตูนบ้างไรบ้าง ตามสิ่งแวดล้อมในวัยเด็กของพวกเขา พอทั้งคู่อายุได้ 11-12 ปี พวกเขาทั้งคู่ก็เริ่มหารายได้ด้วยตัวเอง โดยการประกวดบ้าง รับงานคอนเสิร์ต และรับเต้นตามงานต่างๆ จนเขาตัดสินใจออกจากโรงเรียนมาจริงจังในเรื่องการเต้นให้มากขึ้น

เขาเริ่มไปประกวด World of Dance 2010 ด้วยลุคกวนๆ และขี้เล่นของพวกเขา ทำให้เขาเป็นที่รู้จักมากขึ้น เขาได้ประกวดตามเวทีต่างๆ และชนะจนได้ไปร่วมทัวร์คอนเสิร์ตกับ Beyonce รอบๆ โลก และพวกเขาก็ได้ร่วมงานกับแบรนด์ดังๆ อย่าง Adidas และอื่นๆ อีกมากมาย นอกจากนี้พวกเขายังมีงานเพลงของตัวเองด้วย และล่าสุดก็ได้ไปร่วมประกวด ในรายการ World of Dance 2017 รายการที่่รวมสุดยอดนักเต้นจากทั่วโลกมาแข่งขันชิงเงินรางวัล 1 ล้านเหรียญสหรัฐฯ

ในการประกวดรอบนี้พวกเขาทำคะแนนได้ดีมาตลอด และได้เข้าไปสู่รอบชิงชนะเลิศ แต่อีกไม่กี่วันก่อนจะชิงชนะเลิศ สิ่งที่ไม่คาดคิดก็เกิดขึ้น เมื่อแฝดผู้พี่เกิดขาพลิกทำให้เขาไม่สามารถที่จะเดินได้ แล้วจะเต้นยังไง? แต่ว่าทั้งคู่ไม่ได้มองมันเป็นปัญหา และเขายังสู้ต่อได้ ‣ หยุดตรงนี้ไปดูคลิปที่เขาแก้ปัญหาชิงชนะเลิศกัน

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/Ni_C9NFiwTQ" frameborder="0" allow="autoplay; encrypted-media" allowfullscreen>
</iframe>
</div>
<br />
และแล้วท้ายที่สุดผู้ชนะที่ได้เงินรางวัล 1 ล้านเหรียญสหรัฐฯ ก็คือ 2 พี่น้องฝาแฝด Les Twins สิ่งที่พวกเขามีก็คือ:

>เขาไม่เอาสิ่งที่เขาขาดแคลน หรือสิ่งที่เขาไม่มี หรือข้อผิดพลาดในชีวิตของเขามาเป็นข้ออ้าง
ที่เขาจะไม่ทำอะไรในชีวิต

และนี่ก็เป็นอีกหนึ่งตัวอย่างของ ความไม่สมบูรณ์แบบที่สมบูรณ์แบบ
