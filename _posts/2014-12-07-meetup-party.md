---
author: odd
layout: post
title: "เปิดหูเปิดตา เปิดปากเปิดใจ รู้จักเพื่อนใหม่ที่ Nest"
date: 2014-12-07 22:06:58 +0700
description: >
    Photo by [Alexander Popov](https://unsplash.com/@5tep5) on [Unsplash](https://unsplash.com/)
image: https://res.cloudinary.com/sdees-reallife/image/upload/c_scale,w_1024/v1548069009/alexander-popov-339410-unsplash.jpg
categories: [life]
tags: [chill]
---
คืนนี้ ตอนนี้ ผมลุกเดินออกไปมองฟ้า พระจันทร์เริ่มจะหม่น ๆ ตรงด้านบน ๆ สักหน่อย ๆ แล้ว แต่ถ้าเป็นคืนเมื่อวานนี้พระจันทร์จะสวยเต็มดวง เป็นวันพระขึ้น 15 ค่ำเดือน 1 – ปกติทุกวันพระคุณแม่ผมก็จะไปวัด เมื่อวานก็ถือว่าแม่ไปวัดเป็นปกติ จะมีที่ไม่ปกติก็ผมนี่ล่ะที่เรียกว่านอนกินบ้านกินเมืองไม่ตื่นขึ้นมาขับรถไปส่งแม่ สำหรับเด็กสมัยนี้เค้าอาจพูดว่า “ก็ไม่รู้สินะ ตื่นมาแล้วไปวัด … เพื่อ? ไม่ไปเข้าวัดแต่ก็เป็นคนดี จบป่ะ?!” ส่วนผมไม่ไปวัด แต่ยังดันนัดสาวลูก 2 ไปปาร์ตี้ที่ Nest – Rooftop Lounge @ Le Fenix Hotel, Sukhumvit 11 … อืม … เป็นงั้นไป

![Meetup Party](/sdee.co/assets/img/authors/odd/2014-12-07/meetup.png)

ออกจากบ้านไปถึงที่งานตรงเวลาราว ๆ ทุ่มกว่า – ไปถึงก็เดินเข้างานแล้วถามหา Host เพื่อแนะนำตัว รอรับ Sticker มีชื่อเราเขียนไว้มาติดที่หน้าอกแล้วรับบัตรไว้แลก Drink – แค่นี้เป็นอันเสร็จพิธีลงทะเบียน ที่เหลือก็แค่ทำตัวกลมกลืนให้เข้ากับบรรยากาศดี ๆ อารมณ์เย็น ๆ Say (Or you could sing:-) Hi, How are you? Smile, Feel good, Make friends, Small talk, Big laugh and Enjoy the party ‣ That’s it!

พอหาที่ได้นั่ง หันซ้าย หันขวา พอหันมาอีกทีโต๊ะที่เรา 2 คนเข้าไปรวมกลุ่มด้วย ก็มีเพื่อนใหม่ร่วมแจมจนเต็มพื้นที่พอสบาย ๆ ประกอบไปด้วย:

* Kop and Odd: a get away couple from local BKK
* Misuki and Takeshi: a lovely gal and a nice guy from Japan
* Tony and Hector: two perfect gentlemen from NY
* Laura: a charming lady from NJ
* Anand: a happy music industry guy from Germany
* Deva: a spicy lady from Italy

ผมชอบใจตรงสาว Italy คุณ Deva ที่พอทุกคนรู้ก็จะเหมาเอาว่าเธอมาจาก Milan ไม่ก็ว่ามาจาก Rome บ้าง ดูเธอจะหัวเสียแบบน่ารัก ๆ แล้วก็บอกว่า Italy ยังมีอีกตั้งหลายเมืองนะ จากนั้นเธอก็เริ่มใบ้คำเพื่อบอกว่าเมืองของเธอมีชื่อเสียงด้านของอร่อย บอกใบ้ซะจนในที่สุดทุกคนก็ได้รับรู้ข้อมูลว่าเธอมาจากเมือง Parma เมืองที่เป็นต้นกำเนิดของ Parma ham (Prosciutto di Parma) และเป็นที่มาของ Parmesan cheese ที่ได้รับแรงบันดาลใจมาจาก Parmigiano-Reggiano cheese ของเมือง Parma – มาถึงตรงนี้ผมว่าน่าจะสอดคล้องลงจังหวะไปกับ Quote ที่ว่า

>
> EVERYONE YOU WILL EVER MEET KNOWS SOMETHING YOU DON’T.
> – Bill Nye
>

เวลาผ่านไป ผู้คนเริ่มทยอยเข้ามา ยืนบ้าง นั่งบ้าง เดินบ้าง สำหรับที่โต๊ะของพวกเราการพูดคุยและเรื่องสนทนายังเป็นไปอย่างสนุกสนาน ถึงตรงนี้ทำให้ผมแอบคิดอยู่คนเดียวว่า #ฟังหูไว้หู ที่จริงแล้วควรจะเป็นแบบนี้ซะมากกว่า คือ หูข้างขวาก็ฟังเรื่องนึง หูข้างซ้ายก็เอาไว้ฟังอีกเรื่องนึง ส่วนตรงหน้าก็เอาไว้ยิ้มกับอีกเรื่องนึง กิจกรรมนี้จะเรียกว่าได้เพื่อนใหม่ #MakeNewFriends ก็ไม่เชิงซะทีเดียว แต่น่าจะเป็น #Socialize เพื่อสร้างมิตรภาพท่ามกลางความอุ่นใจที่ได้พบปะผู้คนใหม่ ๆ เพื่อแบ่งปันเรื่องราวและความรู้สึกดี ๆ ให้กันมากกว่า ส่วนที่เหลือหลังจากนั้นใครที่มาคนเดียวแล้วจะกลับกับใคร หรือใครกับใครจะไปต่อกันยังไงค่อยมาว่ากัน สำหรับเรา 2 คนอยู่กับปาร์ตี้นี้ได้สักเกือบ 2 ชั่วโมง น่าจะเรียกได้ว่าพอหอมปากหอมคอ แล้วก็ต้องขอตัวเพื่อ Take off กลับลงมาจาก #Rooftop มาแซ่บต่อกัน 2 คนตรง #Footpath ระหว่างทางเดินกลับ งานนี้พอแยกมาส่วนตัวก็ไม่ใช่แค่พอหอมปากหอมคอ แต่ผมว่าเป็นใครก็คงอดใจไว้ไม่ไหว – ปลาเผา ส้มตำ เนื้อน้ำตก ข้าวเหนียว … แซ่บแบบนี้มิน่าใครหลงมาก็ต้องติดใจและหลงรักเมืองไทยด้วยกันทุก ๆ คน

Post นี้ไม่มีติดเรทนะครับเพราะปาร์ตี้เล็ก ๆ ของผมจบไปเงียบ ๆ ตั้งแต่เมื่อคืนวันเพ็ญแล้ว ส่วนของคุณ ๆ จะเป็นยังไง จะปาร์ตี้กันทุกวันหรือจะแซ่บกันทุกคืนน่าจะมีแต่คุณกับพระจันทร์เท่านั้นที่รู้ ว่าง ๆ ลองออกมามองฟ้ามองหาพระจันทร์ที่ยังลอยคอยอยู่กับเราตลอดเวลา รอเพียงแค่ให้ใครบางคนพาคู่เคียงกันออกมา พากันมาหลงเสน่ห์และความโรแมนติคของแสงจันทร์เข้าให้สักคืน สำหรับคืนนี้ขอให้คุณ ๆ ทุกคนหลับฝันดีแล้วเราลากันด้วยเพลงนี้ ‣ Good night and have a “wonderful tonight” ครับ!

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/vUSzL2leaFM" frameborder="0" gesture="media" allow="encrypted-media" allowfullscreen>
</iframe>
</div>
