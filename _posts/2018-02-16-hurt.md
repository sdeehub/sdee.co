---
author: kyo
layout: post
title: "ทำไมเฮิร์ท"
date: 2018-02-16 16:09:57 +0700
description: >
    นี่ๆ ก็เห็นว่าเดือนกุมภาพันธ์เนี่ยเป็นเดือนของความรัก แต่จะมาพูดถึงความรักมันก็จะดูธรรมดาไป วันนี้จะมาเล่าเรื่องว่าทำไมคนเราถึงเฮิร์ทกันดีกว่า...
categories: [reallife]
tags: [tidbit, kyo]
comments: true
---
<img src="/assets/img/authors/kyo/2018-02-16/hurt_200x200.jpg" alt="Why do we hurt?" style="border-radius:50%">

ไอ้เฮิร์ทเนี่ยมันเจ็บจริงๆ นะ แต่สงสัยไหมว่าทำไมมันถึงเจ็บ นักวิทยาศาสตร์ก็สงสัยเรื่องนี้
เหมือนกันนะ เขาก็เลยทำการทดลองโดยจับคนอกหักสดๆ ร้อนๆ มาทดลองให้ดูรูปแฟนเก่า
แล้วก็คิดถึงเรื่องราวเก่าๆ ในอดีต แล้วสแกนสมอง (MRI) ดูว่าเกิดอะไรขึ้น...

ผลการทดลองแสดงให้เห็นว่า สมองส่วน Anterior Cingulate Cortex หรือ ACC ของเรา
ทำงานมากกว่าปกติเมื่อดูรูปแฟนเก่า และสมองส่วนนี้ไม่ทำงานอะไรเลยเมื่อดูรูปเพื่อน และสมอง ACC ก็เป็นสมองส่วนเดียวกับที่ทำงานเวลาที่เราเจ็บปวดทางกายด้วย ก็คือไม่ว่าเราจะเจ็บตัวหรือเจ็บใจ ก็กระตุ้นสมองส่วนเดียวกัน เราเลยรู้สึกเจ็บไม่ต่างกัน

แต่ก็ยังไม่จบ นักวิทยาศาสตร์ก็สงสัยต่อว่า ถ้าเจ็บปวดเหมือนกันงั้นกินยาพาราก็ต้องหายสิ
ก็เลยทำการทดลองต่อ โดยจับคนอกหักแบ่งเป็น 2 กลุ่ม - มีกลุ่มที่ให้กินยาพารา
และ อีกกลุ่มให้กินยาหลอกๆ เป็นเม็ดแป้ง แล้วก็มาทดลองสแกนสมอง ผลออกมาว่า กลุ่มคนอกหักที่กินยาพารามีอาการเฮิร์ทและความเจ็บปวดน้อยลงกว่ากลุ่มคนอกหักที่กินยาพาราหลอกๆ สรุปได้ว่าการกินยาพาราสามารถช่วยรักษาอาการเจ็บทางการเฮิร์ทได้จริงๆ

ความเจ็บที่ธรรมชาติสร้างมาให้เราเนี่ยมันมีประโยชน์ของมันอยู่นะ เพราะว่าสิ่งมีชีวิตทุกตัวจำเป็นต้องมีสัญชาตญาณการเอาตัวรวด และในสัญชาตญาณการเอาตัวรอดก็คือการรับรู้ถึงอันตราย สำหรับสัตว์อื่นๆ ความเจ็บ มันแปลว่าอันตรายมาถึงตัวแล้ว จะต้องรีบทำอะไรสักอย่างเช่น จะสู้ จะหนี จะแกล้งตาย ก็ทำซะ

แต่สำหรับมนุษย์ที่ซับซ้อนอย่างเรามีอันตรายภายในใจด้วย อย่างเช่นเพื่อนไม่คบ เพราะมนุษย์เราเป็นสัตว์สังคม ในอดีตเราเป็นคนป่าอยู่กันเป็นฝูง การอยู่คนเดียวในป่า เท่ากับ ความตาย ธรรมชาติจึงผูกเรื่องความสัมพันธ์ทางสังคมให้เราไว้กับความรู้สึกเจ็บ เพื่อให้มนุษย์ไม่สามารถทนกับสภาวะเช่นนี้ ต้องทำอะไรสักอย่างให้ความสัมพันธ์กลับมาเพื่อเราจะได้มีชีวิตรอด และกระบวนการหลายล้านปีที่ธรรมชาติสร้างเรามาก็ยังคงอยู่ในตัวเรา จนกว่าเราจะวิวัฒนาการไปในแบบนี้ นั้นแหละเหตุผลที่เฮิร์ท

![Hurt - Ending Image](/assets/img/authors/kyo/2018-02-16/hurt_400x200.jpg)
