---
author: kyo
layout: post
title: "เรามีชีวิตเดียว"
date: 2018-03-16 16:30:00 +0700
description: >
    เคยได้ยินคำพูดในหนังเรื่อง Jumanji มันพูดว่า เราก็มีชีวิตเดียวอยู่แล้วนี่ ... อยู่ที่ว่าตอนนี้คุณเป็นใคร อยากเป็นอะไร ต้องการใช้ชีวิตยังไง นั้นแหละคือชีวิต มันทำให้นึกถึงเรื่อง ชีวิตนกอินทรีย์ที่พ่อเล่าให้ฟัง
categories: [life]
tags: [lifestyle]
comments: true
---
<img src="/assets/img/authors/kyo/2018-03-16/B1.jpg" alt="The Eagle's Life" style="border-radius:50%">

ชีวิตนกอินทรีย์ ผู้ที่ได้ชื่อว่าเป็นราชาแห่งนกที่มีอายุยืนที่สุดในโลก มันมีชีวิตได้
นานถึง 70 ปี  ภายใต้กรงเล็บที่ทรงพลังที่แข็งแกร่งมีเรื่องราว ชีวิตที่ผ่านพ้นวิกฤตต่างๆ
อย่างไม่น่าเชื่อ....

ก่อนอินทรีย์ลืมตาดูโลก พ่อแม่อินทรีย์จะช่วยกันสร้างรังบนชะง่อนผาสูงชัน  เพื่อเตรียมวางไข่ภายในรังประกอบไปด้วยวัสดุต่างๆ ที่มีความหนาถึง 5 ชั้น ชั้นล่างสุดเป็นก้อนหิน  ชั้นต่อมา
เป็นท่อนไม้และขนอ่อนนุ่มจากอกของแม่นกอินทรีย์ เมื่อเสร็จแล้ว แม่นกอินทรีย์จะวางไข่ราว 3-4 ฟองลงไปในรัง และจะกกไข่เป็นเวลานานพอควร จนไข่ฟักออกมาเป็นตัว เมื่อลูกนกอินทรีย์โต
พอที่จะช่วยเหลือตัวเองได้บ้างแล้ว บทเรียนแรกแห่งชีวิตก็ได้เริ่มต้นขึ้น  แม่นกอินทรีย์จะฝึกสอนลูกอินทรีย์ด้วยวิธี 4 ขั้นตอน เริ่มจากจิกเอาขนนุ่มๆ ออกจากรัง ลูกเริ่มลำบาก นอนไม่
สบายเหมือนเดิม แต่ไม่นานนักก็เริ่มปรับตัวได้ จากนั้นเอาใบไม้ออกจากรังจนหมด เหลือแต่หนามแหลมๆ ลูกต้องพยายามนอนบนหนามให้ได้ นั่นแปลว่าเจ้าอินทรีน้อยจะต้องมีสติอยู่
ตลอดเวลา เพราะไม่ว่าจะพลิกตัวไปทางซ้ายหรือขวา ถ้าประมาทก็จะโดนหนามทิ่มแทงเอาได้ง่ายๆ ต่อมาเอาหนามออกบ้าง จนกล้ามเนื้อขาของลูกๆ เริ่มแข็งแรงสามารถเกาะกิ่งไม้หลับ
ได้สบายๆ แล้วต่อมาจึงเอากิ่งไม้ออก เหลือแต่ฐานที่เป็นก้อนหินแข็ง ไม่มีสิ่งอำนวยความสะดวกใดอีกแล้ว หากลูกอดทนได้ย่อมแสดงว่าลูกมีความพร้อมที่จะฝึกบินแล้ว  และยังเป็นขั้นตอนสุดท้ายในการฝึกสอนของแม่อินทรีย์

เวลาที่แม่อินทรีย์ฝึกสอนลูกให้บินนั้น แม่อินทรีย์จะคาบลูกทีละตัว แล้วกางปีกกว้างโบยบินขึ้นสู่ท้องฟ้า อินทรีย์น้อยจะเพลิดเพลินกับการได้เห็นโลกในอีกมุมมองหนึ่ง วันต่อๆ มาแม่อินทรีย์
ไม่ได้คาบลูกไว้ในปาก แต่จะแหย่ปีกลงไปในรังเพื่อให้ลูกตะกายขึ้นมาอยู่บนปีก ก่อนจะพาลูกโบยบินขึ้นสู่ท้องฟ้าอีกครั้ง จากนั้นมาถึงขั้นตอนสำคัญ แม่อินทรีย์พาลูกบินทีละตัว โดยบิน
โบกไปมาอย่างรวดเร็ว ก่อนสลัดปีกอย่างแรงให้ร่างลูกน้อยร่วงหล่น ลอยคว้างกลางอากาศ เจ้าอินทรีย์น้อยขยับปีกไปมาเพื่อประคองตัวเอง แต่ไม่เป็นผล ร่างของอินทรีย์น้อยเหมือนจะร่วง
ดิ่งลงสู่พื้นอย่างรวดเร็ว แต่แล้วแม่อินทรีย์ก็บินโฉบลงมารับลูกกลับรังอย่างปลอดภัย แม่อินทรีย์ฝึกลูกๆ แบบนี้ทุกตัวจนลูกเริ่มกางปีกร่อนกลางอากาศได้ และสามารถบินไปพร้อมกับแม่ได้ในที่สุด
และเมื่ออินทรีย์น้อยเติบโตขึ้น ปีกกล้า ขาแข็ง สามารถดำรงชีวิตอยู่ได้ตามลำพัง วันเวลาแห่งการจากลาของ พ่อ แม่ และลูกๆ อินทรีย์ก็มาถึง พ่อแม่อินทรีย์จะพาลูกๆ บินไปชื่นชมความงดงาม
ของธรรมชาติไกลสุดขอบฟ้าก่อนจะบินแยกทางกัน ลูกอินทรีย์ต่างคนต่างไป แยกย้ายไปคนละทิศคนละทางเพื่อจะเรียนรู้และสร้างอาณาจักรของตัวเอง

![The Eagle's Life - Ending Image](/assets/img/authors/kyo/2018-03-16/B2.jpg)

เวลาผ่านไป อินทรีย์น้อยเติบใหญ่ในวัย 40 ปี  มันจะต้องเผชิญกับอุปสรรคอันใหญ่หลวงอีกครั้งจงอยปากของมันเริ่มงองุ้ม จะจิก จะกินอะไร ก็ยากไปหมด เช่นเดียวกับเล็บที่ยาว และโค้งงอ
ไม่สามารถจับสัตว์กินเป็นอาหารได้อย่างเดิม อีกทั้งปีกงามก็เกิดขนปกคลุมจนหนาและหนักทำการบินแต่ละครั้งเป็นไปด้วยความยากลำบาก ช่วงเวลานี้กินเวลายาวนานถึง 150 วัน
มันมีทางเลือกเพียง 2 ทางเท่านั้น คือ ยอมตาย หรือ จะดำเนินชีวิตต่อไป แต่ก็ต้องผ่านบททดสอบที่แสนสาหัสสากรรจ์ หากเลือกทางแรก มันเพียงใช้กรงเล็บอันแหลมคมปาดคอตัวเองให้ชีวิตจบลง
หากเลือกหนทางที่สอง มันจะบินขึ้นสู่ภูเขาหินสูงแล้วเคาะจงอยปากของมันกับหินนับร้อย นับพันครั้งเพื่อให้จงอยปากของมันหลุดออกมา จากนั้นก็ต้องเคาะเล็บของตัวเองที่งองุ้มกับพื้นหินแข็งๆ
เพื่อให้เล็บหลุดออกทีละเล็บๆ จนหมดสิ้น ทั้งต้องจิกขนที่หนาเตอะตรงอกและปีก ออกทีละชิ้นๆ จนไม่มีเหลือ กระบวนการเหล่านี้คือความเจ็บปวด และความทุกข์ทรมาน เวลาผ่านไปจนครบ 150 วัน รางวัลที่มันจะได้รับก็คือ จงอยปากที่งอกออกมาใหม่สวยงามกว่าเดิมกับขนที่สวยงาม และเล็บอันแหลมคมเหมาะแก่การดำรงชีวิต และล่าสัตว์ แต่สิ่งสำคัญคือ มันจะมีชีวิตต่อไปได้อีก 30 ปี เป็นชีวิตที่สง่างามและมีเกียรติ ด้วยผ่านบททดสอบอันยิ่งใหญ่ของชีวิตมาได้ มันจะบินขึ้นสู่ท้องฟ้าด้วยปีกที่ทรงพลัง และความมั่นใจมากกว่าเดิม

เรื่องราวที่น่าทึ่งของอินทรีย์ เราไม่รู้ว่ามันมีกระบวนการคิดเช่นนี้ได้อย่างไร แต่มันทำให้เรารู้ว่าหลายๆ ครั้ง สิ่งที่เกิดขึ้นในชีวิตเป็นกระบวนการเปลี่ยนแปลงตัวเอง ให้มีความเข้มแข็ง กล้าแกร่ง ที่จะยืนหยัดในการใช้ชีวิต แล้วมันก็ผ่านพ้นความอดทน การดิ้นรน มานับครั้งไม่ถ้วน  ชีวิตของนกอินทรีย์เป็นแบบนั้นแล้วชีวิตของคุณล่ะ? อยากให้มันเป็นแบบไหน

ข้อมูลจากหนังสือ "อู่เรือหลวง 123 ปี เรื่องดีๆ ที่ฝั่งธนฯ"
