---
author: reallife
layout: post
title: "สารบัญ กับวันที่เราต้องเขียนด้วย Markdown"
date: 2018-03-21 15:49:00 +0700
description: >
    วันนี้เราจะมาดูกันว่าเวลาที่เราเขียน Markdown แล้วต้องทำ 'สารบัญ' เราจะต้องใส่ tag อะไรลงไปบ้าง เพื่อให้ได้หน้าเอกสารพร้อมสารบัญมาแบบอัตโนมัติ ที่แสนสะดวกสบาย สวยงามและได้ใจความถูกต้อง
categories: [developer]
tags: [markdown, sdeesreallife]
comments: true
---
ก่อนอื่นมาทบทวนกันก่อนว่าถ้าจะเขียนให้ออกมาเป็นหัวข้อหลัก หัวข้อย่อย ใน Markdown เราจะใช้ `#` `##` `###` `####` เป็น tag นำหน้า เวลาที่เราเขียนหัวข้อใหญ่-เล็กต่างๆ ‣ [ถ้าสงสัยให้อ่านเพิ่มเติมจากตรงนี้](https://www.sdee.co/developer/2017/11/17/markdown-here-we-go/) จากนั้นก็มาถึงการใส่ `{:toc}` หรือสารบัญ

เมื่อเนื้อเรื่องถูกเขียนพร้อมด้วย tag หัวข้อใหญ่-เล็ก มาเรียบร้อยแล้ว การใส่สารบัญ ซึ่งจะมี 2 แบบคือ แบบมีตัวเลข กับ แบบไม่มีตัวเลข เลือกใช้แบบไหนก็ให้ใส่ tag ที่มี 2 บรรทัดนี้ลงไปตรงบรรทัดที่จะให้แสดงสารบัญนะครับ
~~~
1. TOC
{:toc}
~~~
~~~
* TOC
{:toc}
~~~
ข้อเพิ่มเติมมีอยู่ 2 ข้อคือ:
1. สำหรับหัวข้อไหนที่ไม่ให้ขึ้นอยู่ในสารบัญให้วาง tag `{:.no_toc}` ในบรรทัดถัดมา
2. สำหรับหัวข้อที่ไม่ใช่ภาษาอังกฤษ หลังหัวข้อให้ใส่คำภาษาอังกฤษไว้ใน tag `{#header-name}` ด้วยเพื่อเวลาที่เป็นลิ้งก์จะได้ใช้งานได้เรียบร้อย

เราลองมาดูตัวอย่างกันนะครับ
### 7 ขั้นตอนกดสิวด้วยตนเองอย่างถูกวิธี
{:.no_toc}

การกดสิว เหมาะสำหรับสิวหัวขาว หรือ สิวหัวดำ และสิวที่สุกแล้วเท่านั้น และถ้าไม่จำเป็นจริงๆ ก็ไม่ควรจะบีบหรือกดมัน เพราะอาจจะทำให้ผิวรอบๆ ข้างช้ำ และเป็นรอยแผลเป็นได้ แต่ถ้าจำเป็นจริงๆ เรามาดูวิธีกดสิวที่ทำให้เกิดผลกระทบต่อผิวรอบข้างน้อยที่สุด และไม่ทำให้เป็นรอยแผลเป็นด้วย

### ขั้นตอนเพื่อกดสิว {#steps}
{:.no_toc}
1. TOC
{:toc}
#### ต้มน้ำให้เดือด {#step-1}
หลายคนอาจจะสงสัยว่ามันเกี่ยวกับการกดสิวอย่างไร คือเราจะเอาไอน้ำจากการต้มน้ำให้เดือดเท่านั้นครับ

#### อบไอน้ำที่หน้า {#step-2}
เอาหน้าไปใกล้ๆ กับไอน้ำและเอาผ้าขนหนูครอบหัว เพื่อไม่ให้ไอน้ำลอยขึ้นบนอากาศได้สะดวก ให้มันวนเวียนอยู่แถวๆ ใบหน้าเรานี่แหละครับ ทำแบบนี้ประมาณ 5-10 นาที
ลักษณะนี้จะคล้ายกับการอบเซาว์น่าที่หน้า มันจะทำให้รูขุมขนเปิดและจะสามารถกดสิวได้ง่ายขึ้นครับ

#### ล้างมือให้สะอาด {#step-3}
เพื่อป้องกันการติดเชื้อเนื่องจากมือสกปรก

#### ฆ่าเชื้อที่กดสิว {#step-4}
นำที่กดสิวล้างในแอลกอฮอล์ 1 นาที เพื่อฆ่าเชื้อโรคเสียก่อน ก่อนที่จะเอามาสัมผัสกับใบหน้าของเรา

*คำแนะนำ:* เครื่องกดสิวสามารถหาซื้อได้ตามร้านขายเครื่องสำอางทั่วไป

#### กดสิวด้วยที่กดสิว {#step-5}
ใช้ที่กดสิว กดตรงสิวหัวดำให้ตรงหัวสิวมันอยู่ตรงกลาง

*ข้อพึงระวัง:* อย่ากดแรงเพราะสิวบางหัวอาจจะยังไม่สุก ซึ่งจะทำให้ผิวรอบๆ ช้ำและเป็นแผลได้

#### ล้างทำความสะอาดที่กดสิว {#step-6}
เมื่อหัวสิวออกแล้วให้เอาที่กดสิวไปล้างในแอลกอฮอล์อีกครั้งเพื่อความสะอาดไม่ให้สิวลุกลาม แล้วค่อยนำมากดสิวจุดต่อไปจนกว่าจะหมด

#### ทำความสะอาดผิวหน้า {#step-7}
ใช้สำลีชุบแอลกอฮอล์แล้วนำไปซับบริเวณที่เรากดสิวเพื่อชำระน้ำเหลือง หรือเลือด ที่ออกมาจากหลุมสิวให้สะอาด สิวจะได้ไม่ลุกลาม <sup><sub>[กลับไปอ่านขั้นตอนเพื่อกดสิว](#steps)</sub></sup>

### ข้อส่งท้ายและคำแนะนำ
{:.no_toc}
นี่ก็เป็นวิธีกดสิวที่จะทำให้ใบหน้าของเราได้รับผลกระทบน้อยที่สุด

*คำแนะนำ:* ไม้กดสิว เหมาะสำหรับสิวหัวดำหรือสิวหัวขาว แต่ถ้าเป็นสิวหัวหนองควรจะให้มันสุกเองจะดีกว่าครับ

<sup><sub>*ที่มาของข้อมูล:* [Guru Sanook](http://guru.sanook.com/26951/) และ [Herb-Health](http://www.herb-health.com/)</sub></sup>

เรียบร้อยกับการกดสิว กลับมาดูกัน Markdown ที่เราใช้ไปจะประมาณนี้ครับ:
~~~
### 7 ขั้นตอนกดสิวด้วยตนเองอย่างถูกวิธี
{:.no_toc}

การกดสิว เหมาะสำหรับสิวหัวขาว หรือ สิวหัวดำ...

### ขั้นตอนเพื่อกดสิว {#steps}
{:.no_toc}
1. TOC
{:toc}
#### ต้มน้ำให้เดือด {#step-1}
หลายคนอาจจะสงสัยว่ามันเกี่ยวกับการกดสิวอย่างไร...

#### อบไอน้ำที่หน้า {#step-2}
เอาหน้าไปใกล้ๆ กับไอน้ำและเอาผ้าขนหนูครอบหัว...

#### ล้างมือให้สะอาด {#step-3}

...


#### ทำความสะอาดผิวหน้า {#step-7}
ใช้สำลีชุบแอลกอฮอล์แล้วนำไปซับบริเวณที่เรากดสิว ... สิวจะได้ไม่ลุกลาม [กลับไปอ่านขั้นตอนเพื่อกดสิว](#steps)
~~~
สุดท้ายแล้วสรุปว่าตอนนี้เราจะได้ความรู้ไปทั้งการทำสารบัญและการดูแลใบหน้าไปด้วยเลยพร้อมๆ กัน ‣ แด่ 'สารบัญ' และผิวหน้าสวยไม่มันและไม่มีสิว ... เย้!
