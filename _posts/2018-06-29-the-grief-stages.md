---
author: kyo
layout: post
title: "รู้จักอารมณ์สูญเสีย"
date: 2018-06-29 16:46:00 +0700
description: >
    Photo by [Iraj Beheshti](https://unsplash.com/@setarehshab) on [Unsplash](https://unsplash.com/)
image: https://res.cloudinary.com/sdees-reallife/image/upload/c_scale,w_1024/v1547725128/iraj-beheshti-1149032-unsplash.jpg
categories: [reading]
tags: [theory]
comments: true
---
วันนี้เราจะมาพูดเรื่องสูญเสียของรักหรือเผชิญความผิดหวังร้ายแรงในช่วงอารมณ์ที่เปราะบางของชีวิต เรื่องที่เรียกกันว่า The 5 stages of grief - เมื่อคนเราเผชิญความผิดหวัง เผชิญข่าวร้าย ตกอยู่ในความโศกเศร้า จะต้องผ่านช่วงเวลา 5 ช่วง โดยแต่ละช่วงจะใช้เวลาไม่เท่ากันขึ้นอยู่กับจิตใจของแต่ละคน ...

![Grief](https://res.cloudinary.com/sdees-reallife/image/upload/r_10/v1548492101/5.jpg)
*มืดมนและเปราะบางในอารมณ์*

*1. Denial (ปฏิเสธ)*

ช่วงนี้ คือ ช็อค รับไม่ได้ ปฏิเสธว่าไม่จริง คนที่อยู่ในภาวะนี้ ประมาณว่า ไม่จริงเรื่องนี้เป็นเรื่องโกหก กำลังเล่นมุกอยู่ใช่ไหม มันไม่จริงหรอก

*2. Anger (โกรธ)*

ช่วงนี้ คือ โกรธ อารมณ์เห็นใครทำอะไรก็ผิดไปหมด คนที่ติดอยู่ในขั้นนี้นั้นน่ากลัวที่สุด เพราะโกรธได้หมด โกรธได้อย่างไม่มีขีดจำกัด โทษได้ทุกคนไม่ว่าจะเป็น เพื่อน หมอ ครอบครัว ไม่เว้นแม้แต่ฟ้าดิน หรือพระเจ้า

ส่วนมากญาติคนไข้เวลาผิดหวังกับผลการรักษาและเกิดการด่าทอหมอ ฟ้องร้องหมอเป็นคดีความ ก็เพราะยังติดอยู่ในขั้นนี้เป็นส่วนใหญ่ หรือบางคนทำธุรกิจล้มละลายก็จะโทษเศรษฐกิจ โกรธรัฐบาล ไม่เว้นแม้แต่หุ้นส่วน หรือเพื่อนร่วมงาน โกรธไปทุกเรื่อง

*3. Bargaining (การต่อรอง)*

ช่วงนี้ คือ จะเป็นการต่อรองกับตัวเอง โดยมักเป็นการต่อรองกับตัวเองในอดีตในการต่อรองนั้นจะประมาณว่า ในอดีตตนเองนั้นทำผิดไป อยากย้อนกลับไปแก้ไขความผิดพลาดของตัวเองในอดีตคิดวนไปคิดว่า เช่น

> ถ้าย้อนเวลากลับไปได้ จะไม่ทำสิ่งนี้

> ถ้าตอนนั้นได้ทำแบบนั้น วันนี้ก็คงไม่เป็นแบบนี้
{:.lead}

> ฉันยอมทำทุกอย่าง เพื่อให้สิ่งที่เกิดขึ้นเป็นแค่ฝันร้าย

> ถ้าวันนั้นฉันตัดสินใจไปตรวจ วันนี้ก็คงไม่เป็นแบบนี้
{:.lead}

> ถ้าได้อ่านหนังสือสอบตั้งแต่วันนั้น วันนี้ก็คงไม่ต้องเสียใจ

*4. Depression (เศร้า)*

ช่วงนี้ คือ เมื่อพบความจริงว่าเรานั้นย้อนเวลากลับไปแก้ไขอดีตไม่ได้ สิ่งที่จะเกิดขึ้นคือความเศร้าโศกเสียใจ คนที่อยู่ในขั้นนี้จะมีอาการซึมเศร้า หมดแรง มองโลกในแง่ลบ เบื่ออาหาร นอนไม่หลับ อยากตาย

ความเศร้าและความว่างเปล่าจะแทรกซึมอยู่ในอณูของความคิด ระยะเศร้านี้ไม่ได้หมายความว่าคนนั้นเป็นโรคซึมเศร้า เป็นเพียงอาการเศร้าเพราะจิตใจตอบสนองต่อการสูญเสีย และเป็นกระบวนการปกติที่จะเกิดขึ้นในการเยียวยารักษาจิตใจ  แต่ถ้าหากคนนั้นไม่สามารถหลุดออกจากช่วงนี้เป็นเวลานานกว่าคนปกติทั่วไป แสดงว่ากระบวนการทางจิตใจเริ่มมีปัญหา หากปล่อยทิ้งไว้นานเกินไปก็อาจเป็นโรคทางจิตเวชได้

*5. Acceptance (ยอมรับ)*

ช่วงนี้ คือ เป็นระยะที่เราสามารถยอมรับสิ่งเลวร้ายนั้นๆ ได้แล้ว สามารถยอมรับความจริงพร้อมที่จะเผชิญสิ่งที่เกิดขึ้น อย่างไรก็ตามระยะนี้ไม่ได้หมายความเรา “โอเค” กับสิ่งที่เกิดขึ้น แต่หมายความว่าเราสามารถยอมรับสิ่งร้ายๆ ที่เกิดขึ้นนั้นได้แล้ว

![5 Stages of Grief](/sdee.co/assets/img/authors/kyo/2018-06-29/52.jpg)

ทำไมเราต้องรู้ เรื่อง 5 stages of grief ‣ เพราะมันจะทำให้เรารับมือกับสภาวะอารมณ์ของเราที่จะเกิดขึ้นในแต่ละช่วง และสามารถเข้าใจอารมณ์ของคนที่สูญเสียของรักหรือเผชิญความผิดหวังต่างๆ ได้อย่างเข้าใจอะไรๆ ได้ดีมากขึ้นนั่นเอง

*ภาพจาก*
[https://www.thepositiveencourager.global/wp-content/uploads/2014/10/Slides-Managing-Setbacks.004.png](https://www.thepositiveencourager.global/wp-content/uploads/2014/10/Slides-Managing-Setbacks.004.png)
