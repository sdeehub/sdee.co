---
author: reallife
layout: post
title: "5 โปรแกรมที่พวกเราติดตั้งและใช้งานประจำบน Ubuntu"
date: 2018-08-15 14:29:00 +0700
description: >
    มีโปรแกรมอยู่ 5 ตัวที่พวกเราติดตั้งและใช้งานกันเป็นประจำ นอกเหนือจากการใช้งานพวก Web apps ต่างๆ ที่ไม่ต้องทำการติดตั้งแต่สามารถใช้งานผ่าน Browser ได้เลย
categories: [developer]
tags: [tool, ubuntu, sdeesreallife]
comments: true
---
วันนี้จะมาดูกันว่าโปรแกรมทั้ง 5 นั้นมีอะไรบ้าง และช่วยให้การทำงานของพวกเรา เรียบง่ายขึ้นได้ยังไงกันบ้าง

**Chromium** (1) - เป็น Open source web browser ที่เป็นพื้นฐานของ Google Chrome อีกที เหตุผลที่เราเลือกใช้ Chromium แทน Google Chrome ก็เพราะความเป็น Open source นี่ล่ะ และเหตุผลที่พวกเราติดตั้งและใช้ Chromium คู่ไปกับ Mozilla Firefox (Open source) ที่มาพร้อมกับ Ubuntu 18.04 ก็เป็นเพราะเราจำเป็นต้องใช้ Chrome Extensions บางตัวนั่นเอง

![Chromium Logo](https://res.cloudinary.com/sdees-reallife/image/upload/e_shadow:40/v1535021902/Chromium_Material_Icon-256x256.png)

*ข้อมูลเพิ่มเติม:*
- [ข้อแตกต่างระหว่าง Google Chrome กับ Chromium](https://fossbytes.com/difference-google-chrome-vs-chromium-browser/)
- [Why Firefox Quantum Should Be Your Default Linux Browser](https://www.makeuseof.com/tag/firefox-quantum-linux-browser/)

**Atom** (2)- เป็น Open source text editor และมากกว่านั้น แค่นี้ก็เพียงพอแล้วที่เราเลือกใช้ Atom เป็นพื้นฐานสำหรับการเขียน text ไฟล์ทั่วๆ ไป หรือหลายๆ ครั้งก็เพิ่ม Packages หรือ Addons เข้าไป ทำให้ใช้ Atom แล้วชวนให้ติดใจมากยิ่งขึ้น ส่วนถ้าเป็น IDE ก็แล้วแต่ความถนัดและเข้ากับงานว่าจะ Netbeans, Eclipse, PyCharm, IntelliJ IDEA อันนี้ก็แล้วแต่สะดวก

![Atom Sample Screen](https://res.cloudinary.com/sdees-reallife/image/upload/c_scale,e_shadow:40,w_400/v1535022066/Screenshot_from_2018-08-23_18-00-26.png)

**GIMP** (3) - เป็น Open source raster graphic editor ที่ต้องมีติดเครื่องไว้ ถือเป็นสิ่งจำเป็นที่ขาดไม่ได้ ส่วนใครที่ติดอยู่กับค่าย Adobe พอต้องย้ายมาสังกัด Open source ก็ต้องปรับตัวและแนะนำให้ลองหันมาดูความสามารถของ Software พวกนี้ดู อะไรที่เกิดจากความคิดสร้างสรรค์และจินตนาการ พวกเรารู้ว่า Open source ก็มีเครื่องมือที่ช่วยทำให้งานสำเร็จออกมาได้อย่างยอดเยี่ยมได้เช่นเดียวกัน

![GIMP Loading Screen](https://res.cloudinary.com/sdees-reallife/image/upload/c_scale,e_shadow:40,w_400/v1535022349/Screenshot_from_2018-08-23_18-04-24.png)

*ข้อมูลเพิ่มเติม:*
- [ทำไมจะทำงานกราฟิกด้วย Open source ไม่ได้?](https://opensource.com/life/16/8/open-source-alternatives-graphic-design)
- [ทางเลือกของ Open source แทนพวก Adobe](https://itsfoss.com/adobe-alternatives-linux/)

**Freemind** (4) - เป็น Open source เอาไว้ใช้สำหรับเขียน Mind map เป็นโปรแกรมที่ใช้งานง่าย สะดวก รวดเร็ว ติดตั้งบน Ubuntu ได้ง่ายๆ จากใน Ubuntu Software พอได้เริ่มใช้งานก็จะเริ่มติดใจและอยากที่จะคิดอะไรๆ บ่อยๆ เพื่อเป็นการระดมสมองไปเรื่อยๆ เพราะนี่คือธรรมชาติการลื่นไหลของความคิดและ Mind map นั่นเอง

![Freemind About Screen](https://res.cloudinary.com/sdees-reallife/image/upload/c_scale,e_shadow:40,w_400/v1535023039/Screenshot_from_2018-08-23_18-16-04.png)

**SparkleShare** (5) - เป็น Open source ที่จัดการเรื่อง Sync. ไฟล์จาก Local คือบนเครื่อง เอาไปไว้ที่ Storage กลางที่ใช้ร่วมกันตรงไหนสักที่ หรือไปไว้ที่ GitHub, Bitbucket ก็ทำได้ สำหรับในกรณีที่เราจะเอา Version control มาช่วยจดจำการอัพเดทข้อมูลในทุกครั้งไว้ด้วย การติดตั้งบน Ubuntu 18.04 ทำได้ง่ายๆ ผ่าน Ubuntu Software ส่วนการใช้งานก็ง่ายเช่นกัน เพราะมีคำแนะนำการใช้งานให้ดูด้วยหลังจากติดตั้งโปรแกรมเรียบร้อย

![SparkleShare Setup Screen](https://res.cloudinary.com/sdees-reallife/image/upload/c_scale,e_shadow:40,w_400/v1535023399/Screenshot_from_2018-08-23_18-22-51.png)

ไม่ต้องสงสัยว่าทำไม SparkleShare ถึงช่วยพวกเราได้มากนะครับ เพราะการทำงานบน Local ถึงจะใช้ไฟล์บนเครื่องก็ตามแต่พวกเราก็ยังต้องการที่จะ Sync. ไฟล์ต่างๆ กลับไปเพื่อใช้งานร่วมกันในทีม ในที่ๆ ข้อมูลและอัพเดทของทุกๆ คนจะไปกลับเจอกันบน Cloud และ Git นั่นเอง
