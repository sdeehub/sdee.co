---
author: odd
layout: post
title: "งานที่ยังไม่เสร็จสมบรูณ์ กับ คำถามซ้ำๆ"
date: 2018-04-29 21:38:00 +0700
description: >
  วันนี้กลับไปที่งานที่เคยทำไว้ เป็นเรื่องที่เขียนไว้ใน Firebase ตอนนั้นกลับมาหัดเขียน Code ใหม่ๆ เริ่มใช้ JavaScript ทำอะไรต่ออะไรไว้บน Web App
categories: [life]
tags: [lifestyle]
comments: true
---
เรื่องจึงมีอยู่ว่า ... เราจะกลับมาเป็นเหมือนเดิมกันได้มั๊ย?

วันนี้เงียบเหมือนทุกๆ วัน นานหลายปีแล้วนะ แต่เธอก็ยังแอบมีฝันในเรื่องมหัศจรรย์ ปาฏิหารย์ พอยิ่งนานก็ยิ่งเงียบ เวลาที่ยิ่งเงียบก็ยิ่งฟุ้งซ่าน นานมากแล้วจริงๆ ถ้าหากเขายังอยู่ตรงนี้ เราจะเป็นยังไงกันบ้างนะ

วันนี้ก็เหมือนทุกวันที่เธอตื่นจากฝัน แต่ก็ยังเฝ้าถาม คำถามที่เงียบงัน แต่ความฝันนั้นยังเต็มเปี่ยมอยู่ในแววตา นานหลายปีแล้วนะ ตอนนี้เขาจะอยู่ที่ไหน ถ้าทุกอย่างยังเหมือนเดิมแล้วเราจะเป็นยังไง เธอยิ้มให้กับความเงียบงัน และภาวนาให้สิ่งที่ฝันเป็นจริงขึ้นมาสักที - วันอาทิตย์ที่ 01 ตุลาคม 2560 08:41:04

เรื่องจริงมีอยู่ว่า ... Web App นั้นยังไม่ได้แก้ไข ส่วนเนื้อเรื่องก็เก็บเนื้อเรื่องที่เขียนไว้แบบนั้น ผ่านมาประมาณครึ่งปี ตอนนี้คิดถึงเพื่อนๆ สมัยที่เข้าเรียนด้วยกันใหม่ๆ ตอนปิดเทอมมาช่วยสอนเขียนโปรแกรมให้ แล้วตอนเปิดเทอมก็มานั่งเขียนโปรแกรมด้วย แล้วพอถึงเวลาต่างคนก็แยกย้ายกันไป มีอนาคต มีชีวิต มีที่เรียนใหม่ ก่อนแยกย้ายกันไปเราจำได้ว่าดี๋เคยบอกว่าถ้าจะไปเรียนต่อให้ไปออสเตรเลียเพราะว่าอยู่ใกล้ ตั้งแต่วันนั้นล่วงเลยมาจนถึงวันนี้ ออสเตรเลียก็ยังไม่เคยได้ไปกับใครเค้าสักที นานมาแล้ว แล้วตอนนี้เพื่อนๆ พวกนั้นจะไปอยู่กัน อยู่ที่ตรงไหน? ยังไงๆ แต่ก็ขอให้ทุกๆ คนสบายดี เรื่องก็มีอยู่แค่นี้ล่ะ ... Thank you, Good night. We love you!

ปล. เมื่อวานซืนเพิ่งได้ดูงานประกวดดนตรีของชมรมดนตรีผ่านทาง fb live วันนี้เลยเอา link ของ [YouTube Channel มาแปะไว้ให้](https://www.youtube.com/channel/UClnv0JacTcWUWNU2QMAxFJw) ว่างๆ ได้แวะเข้าไปดูกัน ‣ ไม่ว่าจะผ่านไปนานแค่ไหน เรื่องราวจะซ้ำและวนเวียนยังไง เสียงกีต้าร์ของ Randy Rhoads ก็ยังคงเป็นแรงบันดาลใจให้กับพวกเราเสมอๆ - ยังคงคิดถึง TMF ในสมัยนั้น และก็วง 'กล้วยห้อย' ด้วยเช่นกัน เหมือนเช่นเคยที่ผ่านๆ มา ... ราตรีสวัสดิ์

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/UybjY3HTt_k" frameborder="0" allow="autoplay; encrypted-media" allowfullscreen>
</iframe>
</div>
