---
author: reallife
layout: post
title: "เพิ่มความไวเวลาใช้ Atom กัน"
date: 2018-04-20 00:42:00 +0700
description: >
    Text Editor ถือเป็นเครื่องมือของที่สุดแห่งความสำคัญสำหรับการเขียน code - [เราได้เคยพูดถึงการติดตั้ง Atom กันไปแล้ว](https://www.sdee.co/developer/2018/02/27/atom-on-mac-os/) ‣ ในวันนี้จะพามาดูการใช้ Keyboard Shortcut ต่างๆ ที่ช่วยให้การทำงานไวขึ้นครับ
categories: [developer]
tags: [atom, sdeesreallife]
comments: true
---
เราจะขอแบ่งตามรูปแบบการใช้เป็น 2 ส่วนนะครับ - ส่วนแรกคือประเภทการเลื่อนและการเคลื่อนย้าย cursor และ ส่วนที่สองคือการแบ่งร่าง cursor ส่วนจะเป็นยังไงกันบ้างนั้นมาดูกันเลยนะครับ

#### การเลื่อน cursor

- `Ctrl+Left` กับ `Ctrl+Right`- เลื่อน cursor ไปที่เริ่มต้น และ ท้ายคำ ถ้าคำในภาษาอังกฤษก็จะเลื่อนกลับไปทีละคำ เพราะการเขียนคำจะมีเว้นวรรค ส่วนภาษาไทยก็จะเลื่อนไปทีละพรืดคือหลายๆ คำ
- `Ctrl+Up` กับ `Ctrl+Down` - อันนี้จะเลื่อนบรรทัดขึ้น กับ ลง
- `Home` กับ `End` - เลื่อนไปที่ตำแหน่งตัวอักษรต้นบรรทัด กับ ท้ายบรรทัด
- `Ctrl+Home` กับ `Ctrl+End` - เลื่อนไปที่เริ่มต้น กับ ท้ายไฟล์
- `Ctrl+g` - เลื่อนไปตำแหน่ง cursor ที่ต้องการ พอกดแล้วจะมีช่องมารับค่า row:column
- `Ctrl+Shift+F2` - Toggle การใส่ bookmark ไปที่บรรทัดและตำแหน่งที่ cursor อยู่ เราสามารถวาง bookmark ไว้ได้หลายๆ ทีนะครับ และพอวาง bookmark ไว้เรียบร้อยแล้วเราก็จะ กระโดดไป-กระโดดกลับ ระหว่าง bookmark ก็ใช้ `F2` (ไปข้างหน้า) กับ `Shift-F2` (ย้อนกลับ)

#### การแบ่งร่าง cursor
- แยก cursor ไปวางที่ตำแหน่งต่างๆ ด้วยการกด `Ctrl` ไปพร้อมกับคลิก mouse วาง cursor ไปที่ตำแหน่งต่างๆ เราจะได้ cursor แยกร่าง พิมพ์เพิ่มหรือจะลบอะไรก็ได้พร้อมๆ กัน
- แยก cursor ไปไว้ที่คำที่เราต้องการ ด้วยการเลื่อน cursor ไปที่คำเช่นคำว่า `if` แล้วกด `Ctrl+d` เพื่อเลือกคำว่า `if` ถัดๆ ไป แล้วแก้ไขพร้อมกันทีเดียว - ขาไปที่เลือก ใช้ `Ctrl+d` ส่วนขากลับถ้าเลือกเกินจะต้องถอยให้ใช้ `Ctrl+u` นะครับ หรือยกเลิกทั้งหมดก็ `Esc` ตามปกติ
- เลือกคำเอาที่ต้องการแบบทีเดียวทั้งหมด ไม่ต้อง `Ctrl+d` ด้วยการไปที่คำนั้นแล้วใช้ `Alt+F3` - สำหรับ Mac อันนี้จะใช้ `Cmd+Ctrl+g` (ส่วน shortcut อื่นๆ ทั้งหมด Mac ก็จะใช้ `Cmd` แทน `Ctrl` ที่เป็นปุ่มแทนกันตามปกติอยู่แล้วนะครับ)

ถ้าอ่านแล้วมีงงๆ คงต้องแนะนำให้เปิด Atom มาลองทำดูควบคู่กันไปด้วยครับ แล้วจะเข้าใจเลยว่าการเขียน code ทำได้ง่ายขึ้นมากถึงมากๆ ที่สุด ‣ ก่อนจบมีแถมสักอัน 2 อันสุดท้ายนะครับ
- ใช้ `Ctrl+/` สำหรับใช้ toggle เพื่อใส่ comment ในส่วนของ selection ที่เลือก
- เวลา `Copy+Paste` เอา code มาวางแล้วจัดเยื้องบรรทัดได้ไม่ตรง - ไปที่ `Edit` ‣ `Lines` ‣ `Auto Indent` ช่วยได้ครับ

สำหรับเนื้อหาเพิ่มเติมสามารถอ่านประกอบได้จากใน link นี้นะครับ - [Moving in Atom](https://flight-manual.atom.io/using-atom/sections/moving-in-atom/) กับ [12 Favorite Atom Tips and Shortcuts to Improve Your Workflow](https://www.sitepoint.com/12-favorite-atom-tips-and-shortcuts-to-improve-your-workflow/) ใช้ editor หรือ IDE คล่องชีวิตก็จะง่ายขึ้นและทำงานได้สนุกมากขึ้นนะครับ ขอให้ทุกๆ คนมีความสุขกับการเขียน code กันมากๆ ถึงมากที่สุดครับ บ๊ายบาย!
