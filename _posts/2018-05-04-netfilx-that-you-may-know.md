---
author: kyo
layout: post
title: "แหล่งรวมหนัง"
date: 2018-05-04 15:33:00 +0700
description: >
      Reed Hastings : Co-Founder, Chairman and CEO of Netflix
image: /sdee.co/assets/img/authors/kyo/2018-05-04/n1.jpg
categories: [life]
tags: [lifestyle]
comments: true
---
ไม่มีไรทำก็หาหนังดู หาซีรีส์ดู แต่วันนี้สงสัยความเป็นมาของ Netflix อ่านแล้วแบบเห้ยก็ไม่ธรรมดานะความเป็นมาของ Netflix เนี่ย มาๆ มาอ่านกันจะได้มีแรงบันดาลใจ...

เมื่อปี 1997 Netflix ได้ก่อตั้งขึ้นโดย รี้ด เฮสติ้งส์ (Reed Hastings) กับ มาร์ก แรนดอฟ (Marc Randolph) แต่ก่อนที่รี้ด เฮสติ้งส์ ก่อตั้ง Netflix นั้น เขาได้จบปริญญาโทจากมหาวิทยาลัย Stanford ในสาขา AI หรือสาขาปัญญาประดิษฐ์ โดยเขาได้ก่อตั้งบริษัทที่ชื่อว่า Pure Software ในปี 1995 และถูกเข้าซื้อกิจการโดยบริษัท Rational Software ในปี 1997 ซึ่งเขาก็ได้นำเงินจากการขายกิจการแรกได้มาลงทุนต่อใน Netflix

เขาสองคนได้ทำ Netflix โดยการให้คนเช่าวีดีโอผ่านทางช่องทางออนไลน์ และส่ง DVD เหล่านั้นไปให้ลูกค้าทางไปรษณีย์ ซื้อพวกเขาเก็บค่าเช่าเพียง 7.99 เหรียญสหรัฐ หรือ 300 บาทต่อเดือนเท่านั้น โดยที่ลูกค้าสามารถยืมหนังกี่เรื่องก็ได้ กี่ครั้งก็ได้ โดยไม่กำหนดระยะเวลาที่ลูกค้าจะคืนหนัง  ทำให้พวกเขาต้องซื้อหนังมาสต๊อกไว้จำนวนมาก โดยที่พวกเขาสังเกตแล้วว่าหนังแนวไหนที่ได้รับความนิยมในสังคมจากบิตทอร์เรนท์และเวปหนังเถื่อนอื่นๆ มันทำให้พวกเขาสามารถลงทุนซื้อหนังมาสต๊อกได้อย่างถูกต้องแม่นยำ ‣ จนเมื่อถึงปี 2002 ทำให้พวกเขามียอดการเช่าหนัง 190,000 แผ่นต่อวัน และมีสมาชิกถึง 1 ล้านคน แต่เมื่อเวลาผ่านไปโลกของอินเทอร์เน็ตก็เข้ามามากขึ้น ทำให้ปี 2007 Netflix ได้เปลี่ยนผันตัวเองมาให้บริการ Streamimg ออนไลน์ แต่ด้วยกำลังของ Netflix คนเดียวคงไม่พอ พวกเขาเลยมองหาพันธมิตรทางธุรกิจ ซึ่งมุ่งเน้นไปทางฮาร์ดแวร์ก่อน อย่างเช่น เครื่องเล่นเกมส์ X-BOX, เครื่องเล่นเกมส์ PlayStation, บริษัท Apple และ Smart TV อื่นๆ อีกด้วย เพื่อให้บริการ Netflix เข้าถึงอุปกรณ์เหล่านั้นได้ทั้งหมด

การทำแบบนั้นมันทำให้ Netflix ขยายขอบเขตการให้บริการไปทั่วโลกได้  แต่สิ่งที่ทำให้ Netflix ยิ่งใหญ่ได้มาถึงวันนี้ ไม่ใช่แค่แบบการดำเนินธุรกิจเพียงอย่างเดียว Netflix ให้ความสำคัญกับพนักงานทุกคน เริ่มจากการรับคนเข้ามาทำงาน ที่จะต้องมีความสามารถและมีความรับผิดชอบสูง ซึ่งโดยปกติแล้วพนักงานของ Netflix จะทำงานแบ่งกันเป็นทีม แต่และทีมก็ดูแลโปรเจคต่างๆ กันไป ‣ Netflix เรียกว่า ดรีมทีม โดยแนวคิดที่ว่าพวกเขาจะทำตัวเป็นทีมฟุตบอลที่คอยหานักเตะที่ดีที่สุดมาลงสนาม และด้วยความที่พวกเขาจ้างพนักงานเฉพาะผู้ที่มีความสามารถสูง ทำให้พวกเขาต้องจ่ายเงินเดือนในอัตราที่สุดกว่าบริษัทอื่นมากๆ เฉลี่ยแล้ว $198,527 ต่อปี และนอกจากนี้พนักงานของพวกเขาจะเข้าออฟฟิศเวลาไหนก็ได้ เลือกวันลางานได้อย่างอิสระ และจะหยุดกี่วันก็ได้ ขอแค่ทำงานออกมาได้ตามเป้าหมาย และเสร็จทันตามกำหนดก็พอ

![Netflix](/sdee.co/assets/img/authors/kyo/2018-05-04/n2.jpg)

นอกจาก Netflix ต้องเป็นผู้ให้บริการ Streamimg แล้ว ‣ Netflix ยังทำ content หรือการสร้างภาพยนตร์ และรายการทีวีที่ฉายเฉพาะทาง Netflix เท่านั้น ที่พวกเขาเรียกว่า Netflix Original และยังเป็นการสร้างการแข่งขัน ให้เหนือกว่าคู่แข่งและยังลดทอนความเสี่ยงจากการพึ่งพา content จากคนอื่นมากเกินไป และถ้าหากหนังของพวกเขาได้รับความสนใจ มันจะทำให้ดึงดูดลูกค้าใหม่เข้ามาด้วย ตั้งแต่ปี 2013 เป็นต้น มาพวกเขาได้ผลิต content ของตัวเองไปมากกว่า 400 เรื่อง และ Netflix ยังเปิดโอกาศให้คนทั่วไปรายงานช่องโหว่ หรือบัคของระบบเพื่อที่ทางบริษัทจะสามารถพัฒนาระบบให้ดียิ่งขึ้น โดย Netflix จะจ่ายเงินให้ตามระดับความร้ายแรงของบัค โดยให้เงินสูงสุดถึง 100-15,000 เหรียญ

จนมาถึงปัจจุบัน Netflix ในไตรมาสที่ 1 ปี 2018 ‣ Netflix มีจำนวนสมาชิกมากถึง 125 ล้านคนทั่วโลก และในจำนวน 80% ของผู้ใช้ จะเป็นผู้ที่ใช้ Streamimg ของ Netflix เพียงเจ้าเดียว ส่วน 20% ที่เหลือจะใช้ Netflix และบริการจากเจ้าอื่นๆ ด้วย ‣ รายได้ 3 เดือนแรกของ Netflix ปี 2018 (ไตรมาส) มีรายได้มากถึง 3700 ล้านเหรียญ...

> จงอย่ากลัวที่จะเปลี่ยนแปลง ผมได้เปลี่ยนโมเดลธุรกิจภาพยนตร์แบบเดิม ๆ ในขณะที่ธุรกิจ DVD กำลังจะสูญพันธุ์
> ~ REED HASTINGS :
> Co-Founder, Chairman and CEO of Netflix
