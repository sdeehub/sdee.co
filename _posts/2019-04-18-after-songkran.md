---
author: odd
layout: post
title: "เอ็นเนียแกรม ตอนที่ 2"
date: 2019-04-12 12:09:20 +0700
description: >
      Photo by [Tom Butler](https://unsplash.com/@tombutler) on [Unsplash](https://unsplash.com/)
image: https://source.unsplash.com/YOQDokJipFg
categories: [life]
tags: [chill]
comments: true
---
คิดถึง (อีกครั้ง) เมื่อไหร่ก็ให้มาหา ... ไม่ต้องรอถึงสงกรานต์หน้าก็ได้ : กลับบ้านสงกรานต์เหนื่อยมั๊ย? เล่นน้ำมาสนุกมั๊ยล่ะลูกๆ หลานๆ? เดินทางกันปลอดภัยนะลูกนะ แล้วค่อยกลับมาพบกันใหม่ - อีกครั้งกับความห่วงใยที่มาจากความเป็นห่วงและสายใยที่ผูกพันกัน

หรือบางทีสิ่งที่พวกเราพอจะทำได้ก็แค่ดูแลตัวเองให้ดี และเอาบทความนี้มาลงซ้ำตรงนี้อีกครั้ง : ก่อนนอนดื่มน้ำก่อนสักประมาณ 2,3 ชม. อ่านหนังสือสักครึ่งชม. เรียนภาษาหรือคำศัพท์ใหม่ๆ เขียนบันทึกความเป็นไปในระหว่างวัน นั่งทำจิตใจให้สงบผ่อนคลายก่อนนอน ยืดเส้นคลายกล้ามเนื้อด้วยท่าโยคะก่อนนอนด้วย ก่อนนอนตั้งใจให้นอนหลับสบาย

ก่อนนอนขอบคุณความเป็นไปในวันนี้ ขอบคุณที่มีอากาศบริสุทธิ์ มีน้ำดื่ม น้ำใช้ ไฟฟ้า ประปา โทรศัพท์ โทรทัศน์ internet การสื่อสารเพื่อการใช้งานและความบันเทิง รื่นรมย์ ทั้งหมดนี้ล้วนสะดวกสบาย ปลอดภัย ใช้ง่าย ทำให้เรามีคุณภาพชีวิตที่ดี เบิกบาน

![Whey in the wind](https://source.unsplash.com/k1_UO1MGszs/400x267)

<sup><sub>Photo by [Bruno Martins](https://unsplash.com/@brunus) on [Unsplash](https://unsplash.com/)</sub></sup>

ขอบคุณบ้าน อาหาร ครอบครัว กิจกรรมต่างๆ ที่เราได้มีส่วนร่วม เสียงเพลง เสียงดนตรี หนังสือ แสงแดดที่ให้ความอบอุ่น ความสว่าง เม็ดฝนทำให้ตอนบ่ายๆ อากาศเย็น และสดชื่น ขอบคุณดอกไม้ แมลง นก ต้นกล้วย เครือกล้วยที่เป็นทั้งผลไม้และขนม

ก่อนนอนทบทวนตัวเอง อภัยให้ตัวเองในความผิดพลาด เรื่องที่ขาดความควบคุมตัว ปล่อยให้ตัวเองหงุดหงิดเวลารถติด สูดหายใจเข้าลึกๆ ปล่อยลมหายใจออกสบายๆ ค่อยๆ รับรู้ความรู้สึกนั้นอีกครั้ง ตั้งใจให้อภัยกับตัวเราเอง ยอมรับในความเป็นไป

![Nature](https://source.unsplash.com/roeAB9ZiurQ/400x267)

<sup><sub>Photo by [Johannes Plenio](https://unsplash.com/@jplenio) on [Unsplash](https://unsplash.com/)</sub></sup>

ยอมรับว่าเราก็ตั้งใจ หรือเผลอไป นั่นก็เป็นสิ่งที่เกิดขึ้นได้ และได้เกิดขึ้นไปแล้ว ตั้งใจอภัยให้ตัวเอง ปลอบโยนตัวเราเอง ให้ความรัก ให้ความเข้าใจ ให้กำลังใจแก่ตัวเราเอง อ่อนโยนกับตัวเรา สูดลมหายใจเข้าให้ลึก ปล่อยลมหายใจออกให้ยาว

ตั้งใจให้กำลังใจ และให้สัญญากับตัวเราเองด้วยว่า เราจะพัฒนาตัวเราเองไปเรื่อยๆ เราตั้งเป้าหมายที่จะใช้ชีวิตให้ดีขึ้น ดีขึ้น ดีขึ้น ยิ่งๆ ขึ้นไป โดยใช้ชีวิตให้สอดคล้องไปกับธรรมชาติและความเป็นไปทั้งมวล เป็นส่วนหนึ่งของกันและกันอย่างมีความสุขและสมดุล

พักร่างกายและจิตใจ เอนตัวลงนอน เมื่อหัวถึงหมอน หลับตาและผ่อนคลาย และหลับไปในความปลอดภัย สงบเงียบ ราบรื่น ให้ร่างกายได้พักฟื้น ซ่อมแซมส่วนต่างๆ ตามที่ควรจะเป็น เพื่อคืนความสดชื่น เพื่อคืนชีวิตและความสดใส ให้กับเราในเช้าวันใหม่ที่จะตื่นขึ้นมา
