---
author: odd
layout: post
title: "ในคืนแบบนี้ (เท่านั้น)"
date: 2018-04-04 10:49:00 +0700
description: >
    ก่อนวันที่มันจะเกิด 'from dusk till dawn' - ช่วงวัน เวลา ที่เหมาะสมได้ถูกกำหนดขึ้นมา พร้อมกับ dress code ว่าทุกคนต้องใส่ยีนส์ไป เราพอจะจำได้เพียงแค่นี้ แต่ที่น่าคิด น่าสนใจถ้าเทียบกับสมัยนี้ก็คือว่าไอ้พวกการพูดคุย นัดหมาย กระจายข่าวในสมัยนั้นมันเกิดขึ้นได้ยังไง ในเมื่อเราไม่มี line ไม่มีมือถือ ไม่มี email ไม่มี social จะมีก็แต่ที่เที่ยวที่เป็นจุดหมายในคืนแบบนั้นของพวกเรา
categories: [reallife]
tags: [lifestyle, 80s, odd]
comments: true
---
<img src="/assets/img/authors/odd/2018-04-04/the-palace.jpg" alt="The Palace 80s" style="border-radius:50%">

*เจอกันหน้างาน* - อันนี้น่าจะกลายเป็นความชำนาญมาจนถึงทุกวันนี้ คืนแบบนี้ไม่มี agenda ถ้าคุณอยากออกมา คุณก็ออกมา ถ้าคุณไม่อยากออกมา คุณก็นอนอยู่บ้านฟังเพลง <sup><sub>[คนเกลียดคน อย่า(ก)ออกไป](https://www.youtube.com/watch?v=3jGkpMFOAAI) - ธเนศ วรากุลนุเคราะห์</sub></sup> ของคุณเอกไปล่ะกัน ‣ แฟชั่นและการวางตัวไม่เคยเป็นเรื่องง่ายสำหรับวัยรุ่นไม่ว่าในยุคสมัยไหน แน่นอนว่าความกังวลในการแต่งตัว เป็นความกดดันถึงขั้นกลายเป็นความกลัวของการจะออกไป ตรงนี้ไม่มีคำแนะนำอะไรมาให้มากไปกว่า 'ไม่ว่าจะใส่อะไร ขอให้ใส่ที่เรามั่นใจ' แต่ก็นั่นล่ะ! นี่อาจจะเป็นคำแนะนำที่ดีที่สุดและก็ยากที่สุดด้วยเช่นกัน

> If I could give you just one gift, do you know what it would be? Confidence. That or a scented candle. ~ Dexter ‣ One Day (2011)

*ผู้คนมากมาย* - ในผับเล็กๆ หรือเธคใหญ่ๆ และแล้วพื้นที่ที่มีก็ไม่เคยพอกับจำนวนคนที่อัดกันเข้าไป ถัดจากความตื่นเต้น ตื่นตาตื่นใจไปแล้ว ความสนุกก็น่าจะมาจากตรงนี้ด้วย เมื่อเราได้กลายเป็นส่วนหนึ่งของคลื่นผู้คน คลื่นเสียงเพลง กลิ่นตลบอบหัวและตัวไปกับควันบุหรี่และไอเย็นจากแอร์ เท้าขยับตัวเขยื่อนตำแหน่งที่ตั้งเคลื่อนและไหลไปกับผู้คนจนกว่าจะได้โต๊ะนั่ง หรือไม่ก็มุมที่พอจะยืนได้อย่างเป็นสุข แล้วเราก็เริ่มเต้น <sup><sub>[ดนตรี](https://www.youtube.com/watch?v=OH8NjexC0Fc) - ธเนศ วรากุลนุเคราะห์</sub></sup> แล้วเราก็เริ่มเอียงหูตอนที่ต้องคุยกัน แล้วเราก็เริ่มค่อยๆ จะเริ่มมันส์ ค่อยๆ หันมายิ้มให้กันก่อนที่จะหันไปยิ้มให้กับหนุ่มๆ หรือสาวๆ ที่แปลกหน้า ‣ ว่าแต่เหล้าของเราจะผสมอะไร?

*จังหวะของเพลง* - เหมือนว่าดีเจเค้าจะต้องมีสูตรการเปิดเพลงที่ต้องดูเอาให้เข้ากับจังหวะของเวลา เช่นเริ่มจาก เพลงเพราะ แล้วค่อยเป็นเพลงเพราะกว่า เพลงสนุกขึ้นอีก แล้วก็เพลงเร็ว <sup><sub>[Conga](https://www.youtube.com/watch?v=8Zhs8k52PjQ) - Gloria Estefan</sub></sup> แล้วก็เพลงที่เร็วกว่า แล้วก็มีช่วงที่จะเป็นเพลงช้า แบบที่ใจจะละลายกันไปตั้งแต่ 2-3 โน้ตแรก <sup><sub>[True](https://www.youtube.com/watch?v=AR8D2yqgQ1U) - Spandau Ballet</sub></sup> กับปรากฏการณ์ที่เราเรียกกันว่าสโลว์ซบ ‣ แต่ถ้าว่ากัน EDM ในสมัยนี้เวลาที่ DJ เค้า troll ด้วยเพลงยุค 80s ตรงนี้ก็จะรู้สึกแปลกๆ ดีนะ หลายครั้งฟังแล้วอยากจะว๊าบและย้อนเวลากลับไปอยู่ใน 80s จริงๆ อีกสักครั้ง ไม่ใช่เพื่อจะเปลี่ยนแปลงอะไร ก็แค่อยากจะอยู่ในคืนแบบนี้ (เท่านั้น) อีกสักครั้ง

> เราไม่อยากรู้ว่าเธอมากับใคร แต่เราอยากรู้แค่ว่าทำยังไงจะให้เธอกลับไปพร้อมกับเรา

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/Y6GiC28Dobk" frameborder="0" allow="autoplay; encrypted-media" allowfullscreen>
</iframe>
</div><br/>
*จนกว่าจะพบกันใหม่* - ในตอนที่เสียงเพลงเงียบลง แต่เสียงในหูยังอื้ออึง แล้วก็ถึงเวลาที่พวกเราต้องขยับเพื่อจะแยกย้ายกันกลับ ก่อนที่พวกเราจะกลับมาพบกันใหม่เมื่อชาติต้องการ สำหรับพวกเพื่อนเราน่ะใช่ แต่! กับเธอ เราไม่เคยรู้เลยว่าเราจะได้กลับมาเจอเธออีกมั๊ย แล้วไฟก็เปิด ความสว่างไล่ความมืดให้หายไปพร้อมกับเธอ ที่หายวับไปในแค่อึดใจ เพียงแค่เรากะพริบตา ทิ้งไว้แค่รอยยิ้ม แววตา ช่วงเวลาและความทรงจำที่ยังอยู่กับเราตลอดไป <sup><sub>[Everytime You Go Away](https://www.youtube.com/watch?v=nfk6sCzRTbM) - Paul Young</sub></sup>
