---
author: odd
layout: post
title: "จาก สันติสุขทุกลมหายใจ - ข้อฝึกอบรมสติข้อที่ 3"
date: 2019-02-25 18:00:16 +0700
description: >
      พฤหัสฯ 21 กุมภาพันธ์ 2562 - 11:55:00
image: https://res.cloudinary.com/sdees-reallife/image/upload/v1551092806/IMG_20190221_115537215.jpg
categories: [reading]
tags: [couple, mindful]
comments: true
---
*ข้อฝึกอบรมสติข้อที่ 3 - ความรักที่แท้จริง*

ด้วยความตระหนักรู้ถึง ความทุกข์จากการประพฤติผิดในกาม ข้าพเจ้าขอตั้งปณิธานว่าจะบ่มเพาะความรับผิดชอบ และเรียนรู้ที่จะปกป้อง ความมั่นคง ความปลอดภัย และความซื่อสัตย์ของปัจเจกบุคคล คู่สมรส ครอบครัว และสังคม

ข้าพเจ้ารู้ดีว่าการมีเพศสัมพันธ์ และการมีความรักนั้นเป็นสองสิ่งที่ต่างกัน เพราะฉะนั้น การมีความสัมพันธ์ทางเพศ อันเนื่องด้วยความใคร่ จะนำความทุกข์ และความแตกแยกร้าวฉาน มาสู่ตัวข้าพเจ้าและบุคคลอื่นอยู่เสมอ

ข้าพเจ้าตั้งปณิธานที่จะไม่ยุ่งเกี่ยวมีเพศสัมพันธ์ โดยปราศจากความรักที่แท้จริง และพันธสัญญาในระยะยาวอย่างเปิดเผยเป็นทางการ

ข้าพเจ้าจะทำทุกอย่างตามกำลังความสามารถเพื่อป้องกันไม่ให้เด็กๆ ถูกล่วงละเมิดทางเพศ ตลอดจนปกป้องไม่ให้คู่สมรสและครอบครัวต้องแตกแยก เนื่องจากการประพฤติผิดในกาม ด้วยการมองเห็นถึงการเป็นอันหนึ่งอันเดียวกันของกายและใจ

ข้าพเจ้าตั้งจิตมั่นว่า จะเรียนรู้วิธีที่จะดูแลพลังทางเพศอย่างเหมาะสม และบ่มเพาะความรัก ความเมตตา ความกรุณา ความเบิกบาน และความไม่แบ่งแยก ซึ่งเป็นปัจจัยพื้นฐาน 4 ประการของรักแท้ (พรหมวิหาร 4) เพื่อความสุขที่ยิ่งใหญ่ของตนเองและผู้อื่น ด้วยการฝึกปฏิบัติรักที่แท้นี้ เราจะมีความสืบเนื่องอันงดงาม และเปี่ยมด้วยความสุขต่อไปในอนาคตอยู่เสมอ

*จากหนังสือ สันติสุขทุกลมหายใจ - ติช นัท ฮันห์*
