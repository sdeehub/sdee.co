---
author: odd
layout: post
title: "เวลาจำเป็นใช้มือถือเข้าไป Config ตัว Router"
date: 2016-09-25 16:26:58 +0700
description: >
  มือถือที่มีในมือก็เอามา set ตัว wifi router (หรือ access point) ได้นะ รู้ยัง?
categories: [developer]
tags: [mobile, tool, setup, odd]
---
<img src="/assets/img/authors/odd/2016-11-25/wifi.jpg" alt="wifi scan" style="border-radius:50%">

จริงๆ ก็รู้กันล่ะ แต่ว่าชินนะ! เพราะทั่วไปแล้วเราจะเตรียมอุปกรณ์และลงมือ setup wifi router ด้วยการเสียบสาย LAN ต่อ router เข้ากับ notebook แล้วจึงเข้าทำการ config หรือตั้งค่าต่างๆ ผ่านทาง browser แบบนี้เป็นมาตรฐานปกติ แต่ในเวลาไม่ปกติ ถึงหน้างานแล้วไม่มีสาย LAN/ไม่มี notebook/ไม่มีอุปกรณ์พวกนี้ติดตัวมาด้วย มือถือที่ติดตัวเราตลอดเวลาก็สามารถช่วยคุณได้

เอามือถือมาเปิด wifi เชื่อมต่อเข้าไปหา SSID ของ router ตัวนั้น (ปกติก็จะได้ค่า ip มาจาก router อยู่แล้วนะ) ถึงตรงนี้แอพที่ต้องมีไว้ช่วยเราได้ คือ [WiFi Analyzer](https://play.google.com/store/apps/details?id=com.farproc.wifi.analyzer&hl=en) กับ [Net Analyzer](https://play.google.com/store/apps/details?id=net.techet.netanalyzerlite.an&hl=en)

- Net Analyzer จะบอก ip ของมือถือเรา บอก ip ของ router ที่เราเชื่อมต่ออยู่
- รู้ ip ก็เปิด browser ใส่ ip ของตัว router เข้าไป config กันตามปกติ บนมือถือหน้าเว็บตั้งค่าจะแลดูลำบากหน่อย เพราะส่วนใหญ่ไม่ responsive แต่ใจเย็นๆ ดูยากแต่ก็ยังพอคลำไปตั้ง config ต่างๆ ของตัว router ได้อยู่
- ตั้งค่าเสร็จกด save (logout ออกจาก router) เป็นอันเสร็จเรียบร้อย

*ข้อควรระวัง:* แต่เพราะเราเชื่อมต่อเข้าไปแบบไม่เสียบสาย จะให้แน่ใจว่ากำลังตั้งค่า router ตัวไหน? ใช้ค่า mac address ของอุปกรณ์ router เป็นการตรวจเพื่อยืนยันนะครับ จะได้ถูกตรงตัวแน่ๆ ปกติแล้วหยิบอุปกรณ์พลิกดูจะมีค่าบอกอยู่ ดูให้ตรงกับค่า mac address ของอุปกรณ์บนหน้าเว็บ

router ที่ถูกตั้งค่าใหม่แล้วอาจต้องมีการรีบูทไป ช่วงนั้น wifi บนมือถือก็จะหลุดไป (หรือ wifi หลุดเพราะค่าเปลี่ยนไป ถูกต้องแล้ว! ใจเย็นๆ) รอ router บูทเสร็จกลับมา แล้วค่อยเชื่อมต่อ wifi เข้าไปใหม่ตามค่าที่เราเพิ่ง set ไป ใช้ WiFi Analyzer ตรวจสอบดูชื่อ SSID/ดูวิธีการเข้ารหัสที่เราตั้ง/ดูความแรงและช่องสัญญาณที่ใช้ หลีกเลี่ยงนะที่จะใช้ช่องสัญญาณที่มีอุปกรณ์ใช้งานกันเยอะๆ แค่นี้ก็เรียบร้อยดี ชีวีเป็นสุขโดยทั่วกัน
