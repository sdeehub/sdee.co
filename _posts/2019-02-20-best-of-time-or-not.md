---
author: reallife
layout: post
title: "เพราะความจำไม่ได้สั้น และความรักนั้นก็ไม่ได้ยาว"
date: 2019-02-20 16:14:57 +0700
description: >
      Photo by [Pascal Brokmeier](https://unsplash.com/@pascalwhoop) on [Unsplash](https://unsplash.com/)
image: https://source.unsplash.com/Jjgci6LHWCw
categories: [sci-fi]
tags: [couple]
comments: true
---
เมื่อปีที่แล้วเราได้พอรู้กันไปบ้างแล้วว่า Anterior Cingulate Cortex มีความเกี่ยวข้องกับ ['ความเจ็บปวด'](https://sdeehub.github.io/sdee.co/sci-fi/2018-02-16-hurt/) เวลาที่เราอกหักโดยตรง

![ACC](https://res.cloudinary.com/sdees-reallife/image/upload/c_fill,h_200,r_10,w_200/v1550656535/MRI_anterior_cingulate.png)

<sup><sub>*Anterior Cingulate Cortex*</sub></sup>

เวลาผ่านไป 1 ปี มาดูกันต่อนะว่าเพราะความจำเราไม่ได้สั้น และสมองของคนเรานั้นก็มักจะจดจำเรื่องราวดีๆ ของเราไว้ได้ยาวนานเสมอๆ และยิ่งเป็นเรื่องของความรักระหว่างเรา 2 คน -
*แต่ถ้าเผื่อว่าในตอนนี้ความสัมพันธ์นั้นได้จบลงไปแล้วล่ะ? เราอยากลืมแต่ก็ลืมไม่ได้ มีคำแนะนำหรือตัวช่วยอะไรบ้างมั๊ย บอกที!*

มีการศึกษาออกมายืนยันแล้วนะว่า 'การเจริญสติ' จะช่วยเราได้ - ยังไงบ้างนะเหรอ?
- การเจริญสติมีผลให้สมองของเราประมวลสิ่งเร้าที่ไม่ลงรอยกันได้ดีขึ้น
- การเจริญสติส่งผลให้เราควบคุมอารมณ์ได้ดีขึ้น
- เวลาเราเจริญสติบ่อยๆ จะทำให้เกิดการใส่ใจที่มีคุณภาพ และในระยะยาวก็จะลดการทำงานของ Anterior Cingulate Cortex ลง

*แล้วถ้าเราต้องการจะรักษาความสัมพันธ์ระหว่างคน 2 คนไว้นานๆ ล่ะ มีคำแนะนำอะไรบ้างมั๊ย?*

จากการศึกษาพบว่า [Oxytocin](https://www.livescience.com/42198-what-is-oxytocin.html) - ฮอร์โมนตัวนี้ช่วยเราได้ เพราะ Oxytocin จะทำให้เกิดความรู้สึกรักและผูกพันอย่างซื่อสัตย์จริงใจระหว่างกันขึ้น ที่สำคัญเราก็ช่วยเพิ่ม Oxytocin ในร่างกายเราได้ด้วย - ส่วนวิธีการนะเหรอ?
- มีเพศสัมพันธ์ แน่นอนว่ากิจกรรมนี้ช่วยเสริมสร้างความสัมพันธ์ของชีวิตคู่แน่ๆ
- ทำกิจกรรมใหม่ร่วมกัน ไม่จำเป็นต้องเป็นเรื่องราวใหญ่โต แค่ชวนกันไปเดินเล่นบ้างบางที แทนการไปดูหนังเป็นประจำ อะไรแบบนี้ก็ช่วยได้นะ
- การกอดและสัมผัสเนื้อตัวกัน อันนี้ก็ช่วยเพิ่ม Oxytocin และความผูกพันระหว่างกันได้ ไม่ว่าจะระหว่างคนกับคน หรืออย่างคนกับหมาก็จะให้ความรู้สึกแบบเดียวกัน

![Cuddle](https://source.unsplash.com/t8SxccV0Agw/400x200)

<sup><sub>Photo by [freestocks.org](https://unsplash.com/@freestocks) on [Unsplash](https://unsplash.com/)</sub></sup>
