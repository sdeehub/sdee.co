---
author: reallife
layout: post
title: "ใช้ Trello กับงานร้านอาหาร"
date: 2017-12-09 08:01:30 +0700
description: >
    วันนี้เราจะเอา Trello มาช่วยงานร้านอาหารกันครับ ปกติทั่วไปมักจะคุ้นกันที่ว่า Trello มักใช้กับงานโปรเจค, งาน Dev. ไม่ก็สำหรับพวกทีม Agile? แต่ถ้ามองให้ดีๆ ในร้านอาหารถึงจะไม่มีงาน Dev. ไม่มีทีม Agile แต่ในร้านอาหารก็มีงานให้ต้องจัดการ และ Trello ก็สามารถช่วยเราได้ ว่าแล้วมาลองดูกัน!
categories: [technology]
tags: [tool, trello, sdeesreallife]
comments: true
---
![Trello](/assets/img/authors/reallife/2017-12-09/trello.png)

[Trello](https://trello.com) คือ เครื่องมือช่วยจัดการเวลาที่เราต้องทำงานหลายๆ งาน แต่ละงานมีหลายๆ ขั้นตอน และมีคนเข้ามาทำงานร่วมกันหลายๆ คน เป็นส่วนผสมของเครื่องมือบริหารจัดการ ดูความเป็นไปของงาน และ collaboration tool ที่ใช้ง่าย เข้าใช้งานได้ฟรีบน cloud ผ่านทางหน้าเว็บ หรือลงแอพบนมือถือ หรือ tablet ก็ได้ มีทั้ง [iOS](https://itunes.apple.com/us/app/trello/id461504587?mt=8) และ [Android](https://play.google.com/store/apps/details?id=com.trello&hl=en) วันนี้จะลองเอา Trello มาใช้ในงานร้านอาหารกัน พร้อมแล้วเรามาเริ่มกันเลย

### สารบัญ
{:.no_toc}
* TOC Here!
{:toc}
### Get the picture
มานึกภาพนี้ไปพร้อมๆ กันว่าอาหารแต่ละจานคืองาน 1 งาน เริ่มมาจากลูกค้าสั่งอาหาร ‣ น้องพนง.ที่โต๊ะรับออเดอร์ ‣ ออเดอร์ไปที่ครัว ‣ ในครัวเตรียมและทำอาหาร ‣ อาหารเสร็จ ‣ น้องพนง.มารับอาหารไปส่งที่โต๊ะ ‣ ลูกค้าทาน (ชมว่าอร่อย) ทานอิ่มแล้วก็เรียกเก็บเงิน

จากตรงนี้เรามาทำความเข้าใจใน workflow และรายละเอียดต่างๆ กัน:
- ร้านอาหารของเราทั้งร้าน ‣ เราจะมองว่าเป็น 1 Board
- ขั้นแรกสำหรับเมนูอาหาร ‣ ใช้การสร้าง List `เมนูอาหาร` ที่มีรายการอาหารเป็น Card ที่ถูกสร้างไว้ก่อน (ในลักษณะของ Template Card) สำหรับทุกรายการอาหารทั้งหมดที่มีบริการในร้าน โดยสามารถใส่รูป คำอธิบายอาหาร ใส่รายการเครื่องปรุง หรือรายละเอียดอื่นๆ ที่ต้องการไว้ได้ทั้งหมด
- การรับออเดอร์ ‣ คือให้ทุกคนมี List สำหรับรับออเดอร์แยกสำหรับน้องพนง.รับออเดอร์แต่ละคน
- เวลารับออเดอร์ ‣ คือการ Copy เอา Card ที่อยู่ใน List `เมนูอาหาร` มาใส่ใน List รับออเดอร์ของตัวเอง และใส่ Label ที่ Card ด้วย
- Label ที่ใส่ไปกับ Card ของออเดอร์ ‣ คือเลขโต๊ะ พร้อมกับคำสั่งเพิ่มเติมอย่างเช่น ลูกค้าสั่ง: `แยกพริก` หรือต้องการให้: `Take Home` หรือ `Delivery` เป็นต้น
- ถัดจากงานรับออเดอร์คืองานที่ส่วนอื่น เช่น หน้าครัว / ในครัว / อาหารรอพร้อมเสิร์ฟ / อาหารลงที่โต๊ะ งานที่ขั้นตอนต่างๆ นี้ ‣ คือการแยกออกมาให้เป็น List สำหรับงานในแต่ละส่วน
- ออเดอร์ หรือ Card จะถูกย้ายไปที่ List ตามจังหวะเดียวกับงานอาหารที่เกิดขึ้นจริง
- สำหรับกรณีรายการอาหารหมด ‣ มีการสร้าง List รายการอาหารหมดไว้ก่อน แล้วย้าย Template Card จาก List `เมนูอาหาร` มาที่ List `รายการอาหารหมด` แทน

### Get ready
เช็คความพร้อมและส่วนประกอบที่ต้องมีในการใช้งานกัน
* WiFi - อันนี้มีกันทุกร้าน ถือว่าผ่านเรียบร้อย
* Users (หรือผู้ใช้งาน) กับ อุปกรณ์ที่จะใช้ - ผู้ใช้งานแบ่งง่ายๆ เป็น 3 กลุ่ม
    * **น้องพนง.ที่จะรับออเดอร์** มีมือถือลงแอพ Trello ไว้ให้เรียบร้อย
    * **ในครัว** ใช้ tablet เพราะใหญ่หน่อย น่าจะดูง่าย ลงแอพ Trello ไว้ให้เรียบร้อย
    * **น้องพนง.ที่ดูแลร้าน กับ เจ้าของร้าน** ใช้ มือถือ, tablet หรือจะใช้ PC ก็ได้ (ถ้าใช้ PC ก็ใช้ผ่านเว็บ) ยังไงตรงนี้ต้องเก่งหน่อยเพราะต้องคอยดูแล และเข้าใจได้หมดว่าสถานการณ์ร้านตรงไหนคืออะไร

    ผู้ใช้งานทุกคนใช้ email ในการเข้าใช้ Trello
* Sign up - เจ้าของร้านลงทะเบียนเข้าใช้ Trello บน PC ‣ แล้วสร้าง Board ขึ้นมาใหม่ตามชื่อร้าน
* ทำ List: `เมนูอาหาร`
* ทำ Card: รายการอาหารแต่ละรายการทั้งหมดที่มีบริการไว้ใน List `เมนูอาหาร` เป็น template ไว้ใช้โดยใส่รูปและรายละเอียดที่ต้องการได้
* ทำ List: `ออเดอร์ของอ๊อด`, `ออเดอร์ของเอ๋`, `ออเดอร์ของส้ม` - แยก List ของน้องแต่ละคนที่จะรับออเดอร์
* ทำ List: ตามหน้าที่ของงานแต่ละจุด อย่างเช่น หน้าครัว / ในครัว / อาหารรอพร้อมเสิร์ฟ / อาหารลงที่โต๊ะ / Clear (เก็บตังค์แล้วเรียบร้อย)
* ทำ Labels: ใช้สำหรับบอกเลขโต๊ะ และคำสั่งเพิ่มเติมเช่น `Take Home`, `Delivery`
* [ดู Board ตัวอย่างได้ที่นี่](https://trello.com/b/S3W3Dap0)

### Showtime
สำหรับการใช้งานจริงจะเป็นประมาณนี้คือ:
* Copy Template Card เป็นการรับออเดอร์ พร้อมใส่ Label เลขโต๊ะและตรวจทวนรายการกับลูกค้าให้ถูกต้องแล้วย้าย Card ทั้งหมดไปที่ List ของงาน `หน้าครัว`
* ทุกคนที่เกี่ยวข้องกับงานดูที่ List ที่แต่ละคนรับผิดชอบ
* งานหน้าครัว อาจทำการจัดคิวทำอาหารด้วยการเลื่อนลำดับ Card ขึ้นลง มีการใช้ filter เพื่อหาดูรายการอาหารที่ต้องการ แล้วย้าย Card ไปที่ List `ในครัว`
* List `ในครัว` อาจแบ่งเพิ่มออกเป็น List `เตาทอด`, `เตานึ่ง` เพื่อแยกรายการ Card ให้ต่อคิวได้ละเอียดขึ้น ทำให้เราเห็นได้ว่างานออเดอร์ต่างๆ อยู่ที่จุดไหนแล้ว
* จาก `ในครัว` เมื่ออาหารจานไหนเสร็จก็จะเลื่อน Card มาไว้ที่ List `อาหารรอพร้อมเสิร์ฟ` และเมื่ออาหารถูกส่งไปที่โต๊ะก็เลื่อน Card ต่อไปที่ List `อาหารลงที่โต๊ะ` เรียงไล่กันไปตามลำดับ
* เวลาทำงานเราจะใช้ filter เพื่อแสดงเฉพาะงานที่เกี่ยวข้องกับสิ่งที่เรากำลังจะทำเช่น
    * filter ที่ Label เพื่อแสดงรายการเฉพาะออเดอร์ของโต๊ะที่เราต้องดูแล
    * filter ชื่ออาหาร (หรือถ้ามีการกำหนดเป็นเบอร์ในเมนู) เพื่อดูเฉพาะรายการ `กุ้งอบวุ้นเส้น` ที่ลูกค้าสั่งเข้ามา แบบนี้เป็นต้น
* เวลาออเดอร์ถูกยกเลิก ‣ ดูรายการอาหาร และ Label เลขโต๊ะและสามารถลบ Card นั้นออกได้หรือทำ List `รายการยกเลิก` แล้วย้าย Card ไปไว้ที่ List นั้นก็ได้
* Label เปลี่ยนและเพิ่มได้เสมอ เช่น เวลาลูกค้าย้ายโต๊ะ หรือ เปลี่ยนรายการเป็นห่อกลับบ้าน ‣ Search จาก Label เลขโต๊ะแล้วเปลี่ยน Label ใน Card ไปที่โต๊ะใหม่ หรือเพิ่ม/ลด Label ตามที่เป็น
* เวลาเก็บเงินคือการ filter ที่ Label เลขโต๊ะ และดูที่ List `อาหารที่โต๊ะ` ‣ ตรวจความถูกต้องของรายการอาหารแล้วย้าย Card ที่เห็นทั้งหมดไป List `Clear (เก็บตังค์แล้วเรียบร้อย)` หรือจะมี List `ส่ง Cashier` ให้คิดค่าอาหารก่อนแบบนี้ก็ได้ แล้วค่อยย้ายไป List `Clear (เก็บตังค์แล้วเรียบร้อย)`
### Extra
* Trello อยู่บน cloud และอัพเดทแบบ real-time ทำให้เราสามารถเห็นข้อมูลได้ตามจริงจากทุกที่ตลอดเวลา
* Trello สามารถตั้งการแจ้งเตือนของเหตุการณ์ได้ด้วย เช่น ให้แจ้งเตือนเวลามี Card ย้ายมาที่ List `รายการอาหารหมด` แบบนี้ก็จะทำให้เรารู้สถานการณ์ของที่ร้านได้
* Card ที่เรียงต่ออยู่ใน List คือคิวงาน เราสามารถเลื่อนย้ายขึ้น-ลงเพื่อเรียงลำดับได้ และจำนวนคิวงานที่เราเห็นคืองานที่เกิดขึ้นหรืองานที่รออยู่ในจุดต่างๆ นั่นเอง
* Card และ Activity ต่างๆ ที่เกิดขึ้นทั้งหมดจะถูกเก็บเป็น log ลงเวลาและมีชื่อผู้ใช้ที่ทำอะไรกับ Card ต่างๆ ไว้ ทั้งหมดนี้เราสามารถนำมานั่งวิเคราะห์ดูข้อมูลย้อนหลังที่เป็นประโยชน์สำหรับการวางแผน และประเมินผลได้ด้วย

สำหรับเพื่อนๆ ที่มีคำแนะนำสำหรับการใช้งาน Trello ในการจัดการงานด้านอื่นๆ หรือมีแอพตัวอื่นๆ ที่น่าสนใจ สามารถเข้ามาแบ่งปันประสบการณ์กันได้ใน comment ด้านล่างนะ
