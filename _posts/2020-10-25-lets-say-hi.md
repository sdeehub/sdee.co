---
author: reallife
layout: post
title: "ถามใจเธอดู"
date: 2020-10-25 T12:38:09+07:00
description: >
      Photo by [Maria Lysenko](https://unsplash.com/@manunalys) on [Unsplash](https://unsplash.com/)
image: https://source.unsplash.com/X-t_Rc3s1oQ
categories: [sex]
tags: [couple]
comments: true
---
F426 - เคยชวนพวกเราให้ออกไปคุยกับผู้คนแปลกหน้า / PUA - Pickup Artist เคยแนะนำพวกเราว่าควรตั้ง mindset แบบไหน แล้วก็มีตัวอย่างของหลาย ๆ pickup line มาให้ / ระวังคนแปลกหน้า! - แต่ว่าคำนี้ยังฝังอยู่ในหัวของพวกเราอยู่ตลอดเวลา / Tinder - ช่วยให้พวกเราสบายใจขึ้นมาก เพราะก็แค่ swipe ซ้าย หรือ ขวา

ส่วน COVID-19 ไม่รู้ว่านี่คือเชื้อโรค คำสาป หรือ พรจากฟ้า เพราะวันนี้การเปลี่ยนแปลงและสภาพบางอย่างทำให้พวกเราคิดถึงและอยากออกไป ออกไปยิ้ม ทักทายผู้คน เจอะเจอกัน สัมผัส โอบกอด คนในครอบครัว เพื่อนฝูง ผู้คนที่อาจจะคุ้นเคย คุ้นหน้า หรือหน้าแปลก ๆ เวลาที่หน้ากากปิดหน้า

หรืออาจจะวนกลับมาตรงที่ รวมไปถึงคนแปลกหน้าด้วยก็ได้ เพราะบางทีภายใต้หน้ากาก และ ระยะห่างทางสังคม การเปลี่ยนแปลงและอะไร ๆ อีกหลาย ๆ อย่าง - ให้ตายเถอะ! อ่านมาสักพักแล้ว คุณกำลังจะบอกกับชั้นว่า?

> Someone once asked, 'What's your best pickup line?' I said, 'My best pickup line is, 'Hi, my name is Hugh Hefner.'

ดูเหมือนว่าเวลาและความอดทนจะเหลือน้อยลงทุกที เพราะเราก็แค่จะถามคุณดูแค่ว่า:

![Maria upset](https://source.unsplash.com/xvUJ_2ctiKQ/400x275)

<sup><sub>Photo by [Maria Lysenko](https://unsplash.com/@manunalys) on [Unsplash](https://unsplash.com/)</sub></sup>

ข้อ 1) เลือกคำถามเอามาสักข้อจากตัวอย่างคำถามข้างล่างนี้นะ
- หมา หรือ แมว
- ภูเขา หรือ ทะเล
- เดินป่า หรือ เดินห้าง
- อาหารเช้า หรือ อาหารเย็น
- Benz หรือ BMW
- จักรยาน หรือ รถสปอร์ต
- เพลงร๊อค หรือ เพลงคลาสสิค
- Hip hop หรือ Jazz
- ลีลาศ หรือ เต้นกระจาย

ตัวอย่างชักเยอะแล้ว แต่เพื่อให้แน่ใจ เพราะจริง ๆ แล้วคำถามแรกเราก็แค่อยากจะ break the ice

> If you talk enough to strangers, they won't seem so strange anymore.

![Maria bared](https://source.unsplash.com/KbIZwj8d3Bo/400x275)

<sup><sub>Photo by [Maria Lysenko](https://unsplash.com/@manunalys) on [Unsplash](https://unsplash.com/)</sub></sup>

ข้อ 2) เพราะพอเรา break the ice เราก็มารู้จักกับใครสักคนให้มากขึ้นอีกหน่อยด้วยคำถามว่า
- หนังสือเล่มโปรด หรือ
- หนังเรื่องโปรด หรือ
- เพลงฮิตที่ชอบมากที่สุด คือ เล่มไหน เรื่องไหน เพลงอะไร?

คืออะไร? - คือคำตอบที่จะช่วยบอกว่าคนที่เรากำลังถามคำถามอยู่ด้วยนี้เป็นยังไง หนังสือบางเล่ม หนังบางเรื่อง หรือเพลงบางเพลง มีความหมายกับใครสักคนหรือหลาย ๆ คนขนาดที่สร้างแรงบันดาลใจและเปลี่ยนชีวิตเขาหรือเธอไปได้ แล้วคนที่เราคุยด้วยตรงนี้ล่ะ เธอ/เขา ตอบว่าอะไร?

![Maria hello](https://source.unsplash.com/K0pAB7aOrlk/400x275)

<sup><sub>Photo by [Maria Lysenko](https://unsplash.com/@manunalys) on [Unsplash](https://unsplash.com/)</sub></sup>

ข้อ 3) เอาเป็นข้อสุดท้าย เพราะดูเหมือนว่าเวลาและความอดทนที่บอกไง เพราะมาซะขนาดนี้แล้วถามเลยนะ
- วันหยุดในฝันจะต้องเป็นยังไง?

ความฝันเป็นสิ่งสวยงาม วันหยุดเป็นของหายากและมีค่า เหมือนกับคนแปลกหน้าสักคนที่เราจะรู้สึกดีด้วย แล้วต่อจากนี้เราจะต้องทำอะไร? หยุดถามคนอื่นแล้วถามใจตัวเองดู ความฝันของเรากับใครอีกคนจะเป็นความจริงขึ้นมาแบบไหน ต่อจากนี้เราจะบอก เขาหรือเธอ ว่า *You are my favorite notification.* หรือเปล่า?

> It started off with simple hello and it continued for the rest of their lives.

อาจจะเพราะวิถีชีวิตใหม่ อาจจะเพราะเวลาและความอดทนที่หมดไป อาจจะเพราะลอยกระทงและหน้าหนาวกำลังจะกลับมา หรืออาจจะเพราะทำงานมากไป แต่ทำไมเราจะมาทำความรู้จักใครอีกสักคนจริง ๆ เพิ่มกันไม่ได้ล่ะ? - เพราะชีวิตไม่ได้มีแค่ C# Java หรือ Python นะว่ามั๊ย!

*ขอโทษนะ แล้วคุณล่ะ พอจะมีเวลาให้เราสัก 3 คำถามมั๊ย!?*
