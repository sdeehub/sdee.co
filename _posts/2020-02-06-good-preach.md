---
author: odd
layout: post
title: "พระท่านว่า"
date: 2020-02-06 19:20:06 +0700
description: >
      Photo by [Maria Shanina](https://unsplash.com/@mariashanina) on [Unsplash](https://unsplash.com/)
image: https://source.unsplash.com/3GrqSh8C4_E
categories: [reading]
tags: [mindful]
comments: true
---
> โมกฺโข กลฺยาณิยา สาธุ เปล่งวาจางาม ยังประโยชน์ให้สำเร็จ

เนื่องในอภิลักขิตสมัยขึ้นปีใหม่ พุทธศักราช 2563 ขอท่านจงเป็นผู้กล่าววาจางาม เพื่อยังประโยชน์ให้สำเร็จทุกเมื่อ เทอญ ~ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก

ธรรมะฟังมาเยอะแล้ว เหลือแต่การปฏิบัติ อย่าเที่ยวขอธรรมะแล้วไม่ปฏิบัติ มันจะฟุ้งซ่าน ~ หลวงปู่อุ่นหล้า ฐิตธัมโม

บุญวาสนาเป็นสิ่งที่เราสร้างขึ้นเองได้ หากไม่มีก็สร้างใหม่ได้ หากที่มีอยู่แล้วก็ทำให้ดียิ่งขึ้นไป ~ หลวงปู่มั่น

เร่งรัด บารมีไปนิพพาน - บารมีนี่มันเร่งได้ ถ้าเราต้องการไป ชาตินี้ จริง ๆ ให้ทุกคนคิดถึง ทุกข์ เสียก่อน ความทุกข์ มันเข้ามาครอบงำเราทุกวัน มันเบียดเบียนเราทุกวัน

นั่นคือความหิว การปวดอุจจาระ ปัสสาวะ ความแก่ และสุดท้ายความตายก็เข้ามาถึง - มันเป็นทุกข์อย่างนี้ ค่อย ๆ เห็นนะ ขึ้นชื่อว่าการเกิดเป็นมนุษย์ มันทุกข์อย่างนี้ ~ หลวงพ่อพระราชพรหมยาน (วีระ ถาโร) หลวงพ่อฤาษีลิงดำ

![Green](https://source.unsplash.com/CIyDU5WLxxw/400x275)

<sup><sub>Photo by [Steven Lu](https://unsplash.com/@steeeven_l) on [Unsplash](https://unsplash.com/)</sub></sup>

รู้จริงต้องทำได้ รู้จำต้องท่องได้ รู้แจ้งต้องคิดก่อน - คิดพิจราณา คิดแล้วคิดอีก

เอาตราชั่งขึ้นมาดู เอาตราชูขึ้นมาชั่ง มีสติสัมปชัญญะ ไม่ลดละภาวนา จึงจะรู้แจ้งเห็นจริง *ตั้งสติไว้ให้ได้ ตรงนี้สำคัญ* ~ หลวงพ่อจรัญ ฐิตธมฺโม

> Yesterday I was clever, so I wanted to change the world. Today I am wiser, so I am changing myself.

ชีวิตแท้ ๆ นั้นต้องมีการสลัดออกตลอดเวลา ยิ่งสลัดออก ยิ่งไม่มีอะไร ยิ่งเบาเท่านั้น มีแต่รู้ล้วน ๆ มีการให้ เปี่ยมด้วยปัญญาอันบริสุทธิ์ ~ หลวงปู่แหวน สุจิณโณ

ทุกข์นี่แหละจะทำให้เราฉลาดขึ้น ทำให้เกิดปัญญา - สุขนั่นสิ จะปิดหู ปิดตาเรา ความสุขสบายทั้งหลาย จะทำให้เราประมาท ~ หลวงพ่อชา สุภัทโท

![Green](https://source.unsplash.com/CoREQIuk1qM/400x275)

<sup><sub>Photo by [Ilja Tulit](https://unsplash.com/@iljatulit) on [Unsplash](https://unsplash.com/)</sub></sup>

Be kind whenever possible. It is always possible ~ Dalai Lama

ที่ทำผิดไปแล้ว ก็เลิกนึกถึง ถือแต่ว่าจะไม่ทำให้ผิดอีก จะไม่ผิดซ้ำอีก เท่านี้ก็พอแล้ว ไม่ต้องเอามาทรมานใจ ~ พุทธทาสภิกขุ

Breathing in, I calm my body. Breathing out, I smile. Dwelling in the present moment, I know this is a wonderful moment. ~ Thich Nhat Hahn

เราไปยึดเอาสุข ก็เลยเป็นสุข เราไปยึดเอาทุกข์ มันก็เป็นทุกข์ - เพราะฉะนั้นเราต้องสงบนิ่งอยู่ อย่าไปโอนเอียงไปนั่นไปนี่ ให้ตั้งอยู่ที่ *พุทโธ* คือ ผู้รู้อยู่ภายใน ~ หลวงปู่ฝั้น อาจาโร

> Be faithful in small things because it is in them that your strength lies ~ Mother Teresa
