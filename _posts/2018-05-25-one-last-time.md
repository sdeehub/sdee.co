---
author: odd
layout: post
title: "One Last Time"
date: 2018-05-25 11:44:00 +0700
description: >
    ตอนนี้เวลา 11:44 หันไปหันมา หันกลับมาอีกทีเป็น 11:45 เวลาเดินอยู่ตลอดเวลา กว่าที่จะเขียนจบเรื่องนี้ก็ปาเข้าไป 5 ทุ่มกว่า ก็นั่นล่ะ! เวลากับความเปลี่ยนแปลงมักเกิดขึ้นคู่กันไปในแบบนั้น เหมือนเรากับจักรวาลและทุกๆ สิ่ง หรืออาจไม่ใช่แค่ของที่คู่กัน แต่เป็นส่วนหนึ่งของกันและกัน ... One Last Time
categories: [reallife]
tags: [lifestyle, odd]
comments: true
---
<img src="/assets/img/authors/odd/2018-05-25/toni-cuenca-391123-unsplash.jpg" alt="Pinky Chicky" style="border-radius:50%"><sub><sup>ขอบคุณภาพ: </sup></sub> <a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="https://unsplash.com/@tonicuenca?utm_medium=referral&amp;utm_campaign=photographer-credit&amp;utm_content=creditBadge" target="_blank" rel="noopener noreferrer" title="Download free do whatever you want high-resolution photos from Toni Cuenca"><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title>unsplash-logo</title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Toni Cuenca</span></a>

การเดินทางเมื่อมาถึงจุดหนึ่งทำให้เราอาจได้ค้นพบว่าคำว่า "เที่ยวสุดท้าย" นั้นสำคัญกับเราแค่ไหน ‣ ในคืนนั้นตอนใกล้ๆ เที่ยงคืน การกลับบ้านคือการรอรถเมล์เที่ยวสุดท้าย ป้ายรถเมล์ที่อนุสาวรีย์ชัยสมรภูมิดูกว้างใหญ่ เงียบและไม่ค่อยมีผู้คน ถนนโล่ง เพื่อนถามว่า "เอาไง?" เราบอกว่า "เที่ยวสุดท้ายก็น่าจะยังทันอยู่นะ" แล้วพอไฟเขียวรถเมล์สายของเพื่อนก็เลี้ยวมา เราถามว่า "แล้วมึงไม่ไปเหรอ?" เพื่อนบอกว่า "รอกับมึงก่อนได้" เหมือนเพื่อนจะใจเย็นและรถเมล์ก็เย็นใจ รถเมล์ที่เราสงสัยว่าจะเป็นเที่ยวสุดท้ายมาเข้าป้ายแล้วก็ยังจอดรอผู้โดยสารอยู่ที่นั่น เราเลยบอกว่า "อ้าว! แล้วถ้ารอรถกูมา แล้วของมึงหมดล่ะ จะกลับยังไง?" แต่เหมือนเพื่อนก็จะไม่สนใจ อีกสักแปปสาย 38 เที่ยวสุดท้ายของเราก็เลี้ยวพ้นวงเวียนมาให้เห็น ถึงตอนนั้นเพื่อนเลยหันมายิ้มให้ ตกลงคืนนั้นเราก็แยกกันขึ้นรถกลับบ้านกันไปแต่โดยดี

ตอนเด็กๆ จำได้ว่าชอบอ่านการ์ตูนเบบี้ แล้วมีครั้งนึงตอนพักเที่ยงที่โรงเรียน เราเกิดเดินหลงเข้าไปในห้องที่มีแต่หนังสือ พอตอนโตมานั่งนึกดูเลยพอจะเดาได้ว่า นั่นน่าจะเรียกว่าห้องสมุดของโรงเรียนอนุบาล มีอยู่อีกช่วงที่ชอบอ่านกีฬา & การ์ตูน ฮามิช ตีนระเบิด แล้วก็อีกช่วงที่ไปอ่านอะไรแบบ Touch หรือ Miyuki ของอาดาจิ มิซึรุ เรื่องแปลกคือตอนแรกเราจะอ่านการ์ตูนทุกเรื่องในเล่ม แต่จะข้ามเรื่อง Rough ไป เพราะดูผ่านๆ แล้วไม่คิดว่าจะน่าสนใจ แต่พอได้อ่าน ‣ แล้วทุกอย่างก็เปลี่ยนไป หลายครั้งที่ย้อนกลับมาอ่านฉากที่ผ่านไป 3 หน้าแล้วทุกอย่างยังไม่ไปไหน 2 คนนั่งกันนิ่งๆ อยู่ในร้านกาแฟ คนเขียนก็บอกว่าขี้เกียจเขียน ตัวการ์ตูนก็นิ่งเงียบขี้เกียจที่จะคุยกัน เหลือแต่คนอ่านที่ขยันเปิดพลิก 2-3 หน้านี้ ซ้ำไปซ้ำมา นั่นล่ะ! ความรักที่มักจะมาแบบไม่รู้ตัว แล้วทุกอย่างก็ผ่านพ้นไปแต่โดยดี

พูดถึงหนังสือแล้ว น่าจะมีอยู่พวกเดียวที่เราไม่ชอบอ่านคือพวกหนังสือเรียน หนังสือวิชาการ อย่างตอนที่หัดอ่าน Forbes หรือ Fortune นั่น พอหยิบเอา Economic Review ขึ้นมาเท่านั้น เหมือนตาจะลาย แล้วก็หลับไปซะตรงนั้นเลย ‣ ส่วนพวกหนังสือเล่มเล็กๆ นี่บางทีก็น่าแปลก เพราะบางทีก็น่าอ่าน แบบว่าอยากอ่านให้นานๆ พอรู้ตัวอีกทีเลยทำให้เรารู้ว่า เราเป็นคนชอบอ่านหนังสือช้าๆ ด้วยความที่อยากให้ความหมายในทุกๆ หน้าซึมเข้ามาเป็นส่วนหนึ่งของตัวเรา แล้วส่วนพวกหนังสือเล่มใหญ่ๆ บางทีถึงจะไม่น่าอ่านเพราะเห็นความหนาแล้ว ความขี้เกียจจะแซงหน้าความน่าอ่าน แต่ก็เพราะความหนานี่ล่ะที่ทำให้สงสัยว่าคนเขียนเค้าเขียนอะไรลงไปตั้งมากมาย แล้วสุดท้ายถึงจะต้องอ่านนานแค่ไหน ก็พยายามอ่านให้จบทั้งเล่มเล็กเล่มใหญ่แต่โดยดี

มีอยู่ช่วงนึงที่หยุดอ่านหนังสือ แต่หันไปอ่านจากในเว็บแทนอยู่สักพักนึงเหมือนกัน เรื่องที่คู่กันกับหนังสือก็คือการดูหนัง เพราะพอไม่ได้อ่านหนังสือก็หันมาดูหนัง มีอยู่ช่วงนึงเพื่อนชอบชวนไปดูหนังที่โรงหนังชั้น 2 แถววงเวียนใหญ่ จำได้ว่าดู The Fly ที่นั่น ตอนนั้นเรียกว่าบรรยากาศในโรงพาให้เข้าถึงหนังจริงๆ อีกเรื่องที่บรรยากาศเหมือนกัน แต่เป็นนอกโรงรอบตัวที่ทำให้เข้าถึงหนังไปด้วยคือ Twister เราชอบทั้งจังหวะเวลา ฤดูกาล ความเป็นอเมริกัน ผู้คน แล้วก็เพลงมันๆ ของ Van Halen ‣ พูดมาถึงเพลงในตอนสุดท้าย ทำให้นึกถึง Last Train to London สงสัยว่าที่นั่นจะเป็นยังไง เพราะตั้งแต่เกิดมาเคยเจอแต่ รถเมล์เที่ยวสุดท้าย BTS ไม่ก็ MRT หมด จะใกล้เคียงกับ Last Train to London ก็แค่รถไฟหมดที่โตเกียว ที่ได้เห็นหนุ่มๆ สาวๆ คนทำงานที่ญี่ปุ่น ที่วิ่งกันไปให้ทันรถไฟเที่ยวสุดท้าย ส่วนเราในคืนนั้นจำได้ว่ายิ่งดึกยิ่งดี ด้วยความที่ไม่มีที่หมายจะให้รีบร้อนต้องไปไหน เอาแค่อยากจะให้ผ่านคืนนั้นไปได้แต่โดยดี ก็แค่นั้นเอง ... One Last Time

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/Up4WjdabA2c" frameborder="0" allow="autoplay; encrypted-media" allowfullscreen>
</iframe>
</div>
