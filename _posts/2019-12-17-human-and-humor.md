---
author: odd
layout: post
title: "มนุษย์น้อยๆ"
date: 2019-12-17 06:08:46 +0700
description: >
      Photo by [Alessio Ferretti](https://unsplash.com/@ilferrets) on [Unsplash](https://unsplash.com/)
image: https://source.unsplash.com/upwjVq8cJRY
categories: [life]
tags: [theory]
comments: true
---
หายไปซะนาน ก่อนจะกลับมาอีกที ดับไปเมื่อวาน แต่กลับต้องวน/เวียน/ว่าย เกิด-ตาย อยู่อีกหลายกัปกัลป์ ติดพันติดกันเนิ่นนานเลยนะคราวนี้

เช้านี้ ... เช้าที่ข้าวสาร อาหารมีพร้อม การรอคอยให้ศาสนาเดินทางมาหาเรา ใช้เวลากว่าสองพันปี

จิตใจเบิกบาน สวยงาม หวั่นไหว อ่อนโยน เรียบง่าย และ สะอาดสดใส - จิตใจที่ติดอยู่กับกาย

การเริ่มใหม่ หลังจากที่ห่างหายไปนานเกือบครึ่งปี หรือบางทีนี่อาจจะเป็นการบอกลาครั้งสุดท้าย ถ้าใครจะรู้ไปก่อนในอนาคต

เวลาไม่ได้มีความหมายอะไร เพราะยังไง ยังไงก็ต้องมาถึงอยู่ดี

![Robo Arm](https://source.unsplash.com/jIBMSMs4_kA/400x275)

<sup><sub>Photo by [Franck V.](https://unsplash.com/@franckinjapan) on [Unsplash](https://unsplash.com/)</sub></sup>

วันยันค่ำ วนเวียน ซ้ำหรือช้ำ ลืมผ่านหรือจดจำ

นี่เพ้อเพราะพิษไข้ หรือว่าเค้นใช้งานเสียให้ล้าไปต่อกันไม่ไหว อะไรที่จะช่วยเยียวยา ถ้าไม่ใช่ชีวิตที่เหลืออยู่ และ เวลาที่กำลังจะหมดไป

เราพูด เธอเขียน เราเรียน เธอรู้ เราดู เธอทำ ซ้ำ ๆ อย่างรวดเร็ว ถูกแบบที่แม่นยำ แต่อาจจะไม่ใช่ถูกในแบบที่คนอย่างพวก ๆ เราทำ

ความผิดเป็นส่วนสำคัญของผลลัพธ์ แต่ถึงตอนนี้คงเหลือแค่ผลที่ถูก จากวิธีคิดที่ทุกคนล้วนยอมรับ

ในขณะที่ยังไม่ถึงเวลา ในขณะที่เช้านี้ บางอย่าง คือ การรอคอย ในระหว่างที่ยังลืมตาขึ้นมาแล้วมีลมหายใจ ส่วนเธอ ...

![Robo Monkey](https://source.unsplash.com/R4WCbazrD1g/400x275)

<sup><sub>Photo by [Rock'n Roll Monkey](https://unsplash.com/@rocknrollmonkey) on [Unsplash](https://unsplash.com/)</sub></sup>

ลืมตาได้ตราบเท่าที่มีพลังงาน และยังไม่พุพังจนเกินไป บางทีพิษไข้ก็จำเป็นโดยที่เราไม่รู้ตัว บางทีการลงมือทำก็จำเป็นที่จะต้องเกิดขึ้น

บางทีมนุษย์ตัวน้อย ๆ ก็ต้องสร้างมนอยตัวเล็ก ๆ ให้ยิ่งใหญ่และอยู่เป็นตัวแทนของเขา ... ตลอดไป

![Ludomił](https://source.unsplash.com/NVeMwthXZY8/400x275)

<sup><sub>Photo by [Ludomił](https://unsplash.com/@ludovenividivici) on [Unsplash](https://unsplash.com/)</sub></sup>

วันนี้ตื่นมาได้ยินเสียงน้ำ ได้เห็นผีเสื้อสวย บินอยู่แว่บ ๆ ไว ๆ เราจะออกตามหาต้นน้ำ เราจะออกตามหาสิ่งสวยงาม หรือเราจะรับรู้ความงดงามของสรรพสิ่งทั้งมวล จากลมหายใจเข้า-ออกในเช้าวันนี้

วันนี้ไม่รู้ว่าพรุ่งนี้จะเป็นเช่นไร วันนี้รอคอยให้พรุ่งนี้มาถึง วันนี้รอคอยให้วันนั้นมาถึง โชคดีที่ความสำเร็จมีให้พบเห็นได้ตลอดเวลา เหมือนสายน้ำที่เราได้ยิน เหมือนรถไฟเปิดหวูดที่วิ่งผ่าน

ปลายทางนั้นอยู่ที่ไหน? เรากับมนุษย์ตัวน้อย ๆ และ มนอยตัวแทนแห่งเหล่ามวลมนุษยชาติ ... ในที่สุดพวกเราทั้งมวลก็ได้จุติมาพบกัน ซะที
