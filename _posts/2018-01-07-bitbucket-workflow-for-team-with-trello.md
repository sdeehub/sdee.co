---
author: reallife
layout: post
title: "Workflow ดี ทีมงาน (ไหนๆ) ก็มีความสุข"
date: 2018-01-07 12:37:57 +0700
description: >
    สวัสดีปีใหม่ และในโอกาสเดียวกันนี้ขอแสดงความยินดีในโอกาสวันคล้ายวันเกิดของบริษัท โซลูชั่น ดี จำกัด (ครบรอบ 16 ปี) ไปพร้อมๆ กัน ‣ วันนี้เราจะมาดู workflow สำหรับกรณีที่ว่าทีมงานจำเป็นจะต้องเลือกใช้ Bitbucket กันครับ
categories: [developer]
tags: [bitbucket, trello, workflow, sdeesreallife]
comments: true
---
<img src="/assets/img/authors/reallife/2018-01-07/bitbucket.png" alt="Bitbucket Logo">

หลายๆ ทีมมีเหตุให้ต้องใช้ Bitbucket สำหรับงาน source control กันก็เพราะ Bitbucket เป็นบริการที่ให้เราสร้าง repository ในแบบ private ได้โดยไม่มีการจำกัดจำนวน และไม่มีค่าใช้จ่ายใดๆ (ข้อจำกัดจะไปอยู่ที่ผู้ใช้ในทีมงานต้องไม่เกิน 5 คน)

ในตอนนี้เมื่อเราตกลงกันว่าจำเป็นที่จะต้องใช้ Bitbucket กันแล้ว เพื่อให้เกิดประโยชน์สูงสุดตรงนี้จะจับคู่เอา Trello จากค่ายเดียวกันมาร่วมใช้ใน workflow ของการทำงานไปด้วยเลย คราวนี้เราจะได้มีเครื่องมือพร้อมสำหรับทั้งงาน source control และ project management มาใช้นะครับ

เมื่อได้มากันพร้อมแล้วทั้ง Bitbucket และ Trello ก็ถึงเวลาสำคัญคือจับทั้งคู่มาแต่งงานกัน :)‣

* ที่ Bitbucket ก็สร้าง repository ไว้สำหรับจัดการ source code
* ส่วนบน Trello ก็สร้าง board ไว้สำหรับจัดการงาน 

แล้วนำทั้งสองอย่างมาเชื่อมเข้าด้วยกันด้วย Trello Power-Ups (สำหรับการใช้งานแบบไม่มีค่าใช้จ่าย Trello ให้เราใช้ Power-Ups ได้ 1 อัน/1 board เท่านั้น) สภาพแวดล้อมการใช้งานของทีมเราตอนนี้คือมี Trello เป็นตัวช่วยจัดการบริหารงาน ดูความเคลื่อนไหวของงาน โดยมีการกำหนดให้:

| board = โปรเจคงาน | list = ขั้นตอนงานต่างๆ | card = ตัวงานแต่ละชิ้น |

และสำหรับงานไหนที่ต้องเกี่ยวข้องไปถึงการเขียนหรือแก้ไข code ก็เป็นเรื่อง source control ตามหน้าที่ของ Bitbucket - การตั้งค่า Power-Ups จากใน Trello ดูที่มุมขวาบนของ board ให้คลิก: `Show Menu` ‣ `Power-Ups` ‣ `Enable` ให้เลือกที่ `Bitbucket` แล้วหลังจากการตั้งค่าอีกนิดให้เรียบร้อยก็จะส่งผลให้พวกเรามี workflow ที่จะใช้งานกันคือ:

### Workflow การทำงาน
{:.no_toc}
* TOC Here!
{:toc}
### New Trello card
สร้างการ์ดใหม่ใน Trello เมื่อมีงานใหม่เกิดขึ้นโดยให้ มอบหมายผู้ทำงาน ลงรายละเอียดต่างๆ ของงาน พร้อมกับใส่ label, due date, ไฟล์แนบ หรือจะ พูดคุย comment อะไรต่างๆ ได้เต็มที่บนการ์ดของงานนี้
### New branch
สำหรับงานที่ต้องการการแก้ไขหรือเขียน code ให้เราสร้าง branch จากในการ์ดนี้เลย: คลิกที่การ์ด ‣ `Power-Ups Bitbucket` ‣ `Create branch` เลือก repository ของงาน หลังจากนี้หน้าจอจะย้ายเราไปทำงานที่ Bitbucket เพื่อสร้าง branch
### Tracking
พอได้ branch มาคราวนี้ทีม dev. ก็มีหน้าที่ checkout branch ไปทำงาน เมื่อมีการ commit กับ push code กลับมาไว้บน Bitbucket ความเคลื่อนไหวจะไปโผล่ในการ์ดบน Trello ให้ทีมงานที่ไม่ใช่ทีม dev. ได้เห็นด้วย ตรงนี้ล่ะที่ทุกๆ คนที่เกี่ยวข้องกับงานจะบอกว่า `Good Job!`
### Pull request
สุดท้ายมาถึงจังหวะที่จะทำการส่งงาน ให้ `Create pull request` พร้อมกับเลือก `Close branch` ด้วยเมื่อมีการ merge งานเข้า branch: `master` เป็นที่เรียบร้อย ซึ่งเรื่องราวทั้งหมดนี้เกิดขึ้นที่ Bitbucket แต่จะมีอัพเดทความเคลื่อนไหวไปออกที่การ์ดของเราบน Trello ด้วยเช่นกัน (และเมื่อ branch หายไปบนการ์ดก็จะรู้ได้ว่างานจบแล้วนั่นเอง)

ได้ความช่วยเหลือจากการใช้เครื่องมือและจัดการให้มี workflow ดีๆ แบบนี้แล้วก็จะขอให้ทีมงานทุกๆ คนแน่ใจได้ว่างานต้องออกมาราบรื่น ผลงานที่ได้ออกมาต้องยอดเยี่ยมเป็นที่น่าชื่นใจ และตามธรรมเนียมของการขึ้นปีใหม่พวกเราขออวยพรอวยชัยให้ทุกๆ ท่านมีความสุข พร้อมด้วยสุขภาพกาย สุขภาพใจที่ดีที่สุดตลอดปีและตลอดไปด้วยกันทุกๆ คน ‣ ขอสวัสดีปีใหม่ 2561 ให้ทั่วหน้ากันนะครับ :)
