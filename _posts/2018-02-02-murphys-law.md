---
author: kyo
layout: post
title: "บังเอิญเจอกฎของเมอร์ฟี่"
date: 2018-02-02 16:09:57 +0700
description: >
    Photo by [Ruslan Bardash](https://unsplash.com/@ruslanbardash) on [Unsplash](https://unsplash.com/)
image: https://res.cloudinary.com/sdees-reallife/image/upload/c_scale,w_1024/v1547772270/ruslan-bardash-505659-unsplash.jpg
categories: [sci-fi]
tags: [bio, theory]
comments: true
---
เคยได้ยินกฏของเมอร์ฟี่กันไหม? เราเพิ่งเคยได้ยินคือก็ตอนดูหนังเรื่อง Interstellar เป็นชื่อของนางเอกในเรื่องคือเมอร์ฟี่ เเต่เดี๋ยว! วันนี้ไม่ได้มาเล่าเรื่องหนังนะ เเล้วกฏพิสดารนี้เป็นยังไง? ‣ ลุยกันเลย...

![Edward Murphy](https://res.cloudinary.com/sdees-reallife/image/upload/r_10/v1547771898/edward-a-murphy-jr.jpg)

<sup><sub>*Edward A. Murphy Jr.*</sub></sup>

กฏเมอร์ฟี่เป็นกฏที่ดังในหมู่ฝรั่ง กฏนี้กำเนิดขึ้นครั้งแรกที่ฐานทัพอากาศเอ็ดเวิร์ดส ในสหรัฐฯ ในปี 1949  ตอนนั้นรัฐบาลดำเนินโครงการ MX981 ซึ่งทดสอบว่าคนเราสามารถทนแรงที่เกิดจากความเร่งได้มากน้อยแค่ไหนในการชนกระแทก ในการทดสอบครั้งหนึ่ง เอ็ดเวิร์ด เอ. เมอร์ฟี่ (Edward A. Murphy Jr.) วิศวกรในโครงการได้พบว่า
อุปกรณ์ตรวจวัดทั้งหมดถูกติดตั้งอย่างมั่วซั่วทำให้การทดสอบไม่ได้ผล เมอร์ฟี่จึงพูดโพล่งออกมา
ต่อว่าช่างเทคนิคที่รับผิดชอบขึ้นมาว่า “ถ้าหากจะมีวิธีการต่ออุปกรณ์อย่างผิด ๆ แล้วละก็
ไอ้หมอนี่จะหามันจนเจอ” หลังจากนั้น หมอจอห์น พอล สแตปป์ (Dr. John Paul Stapp)
ซึ่งอาสาทดสอบเอง ได้แถลงข่าวเมื่อการทดสอบเสร็จสิ้นว่า การที่โครงการนี้ประสบผลสำเร็จนั้น
เป็นเพราะได้ตระหนักถึง “กฎเมอร์ฟี่” (Murphy’s Law) จากนั้นกฎนี้ก็ฮิตติดปากคน จนถึงเดี๋ยวนี้ ‣ กฎนี้มันมีคำนิยามว่า:

> “ถ้าหากความผิดพลาดมีได้แบบเดียว มันจะเกิดในช่วงเวลาที่ทำให้คุณยับเยินที่สุด”

-แต่-
> “ถ้าหากความผิดพลาดมีได้หลายรูปแบบ เจ้าตัวที่ก่อให้เกิดความวุ่นวายมากที่สุด... จะเกิดก่อน”

ตัวอย่าง เช่น:

- วันไหนล้างรถวันนั้นฝนจะตก
- หวยเลขไหนที่เรานึกว่าจะซื้อแต่ไม่ได้ซื้อเลขนั้นออกประจำ
- ของที่เราหามันจะหาไม่เจอ แต่จะเจอมันตลอดในเวลาที่เราไม่ต้องการ
- เราจะเห็นรถเมล์ที่เราไม่ต้องการขึ้นบ่อยมาก แต่ในเวลาที่เราต้องการมัน มันจะมาช้าตลอด

นั่นแหละคือกฏเมอร์ฟี่ ‣ แต่นักวิทยาศาสตร์หลายคน ให้เหตุผลของกฏนี้ว่า เรื่องยุ่ง ๆ ที่เกิดขึ้น เกิดขึ้นเป็นครั้งคราว ทีเรื่องปกติธรรมดา
ที่เกิดขึ้นบ่อยกว่าเรากลับไม่พูดถึง อย่างนี้คงเป็นเพราะเราใช้ “ความรู้สึก” เข้ามาปนเลยคิดว่าเรื่องดีๆ
ที่เกิดขึ้นเป็นเรื่องธรรมดาที่เราต้องได้รับอยู่แล้ว แต่เรื่องผิดพลาดทำให้เราเดือนร้อน


![กทม](/sdee.co/assets/img/authors/kyo/2018-02-02/bangkok-traffic.jpg)
